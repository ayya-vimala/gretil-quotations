   devadeva uvāca	devadevaH uvAca
   sarasvatīdṛṣadvatyorantare kurujāṅgale /	sarasvatI-dRzadvatyoH-antare kurujAFgale /
   sunipravaramāsīnaṃ purāṇaṃ lomaharṣaṇam /	su-nipra-varam-AsInam purANam loma-harzaNam /
   aṣṭacchanta dvijavarāḥ prabhāvaṃ sarasastadā // VamPSm_1.1 //	azwacCanta dvijavarAH praBAvam sarasaH-tadA // VamPSm_1.1 //
   pramāṇaṃ saraso brūhi tīrthānāṃ ca viśeṣataḥ /	pramANam sarasaH brUhi tIrTAnAm ca viSezataH /
   devatānāṃ ca māhātmyamutpattiṃ vāmanasya ca // VamPSm_1.2 //	devatAnAm ca mAhAtmyam-utpattim vAmanasya ca // VamPSm_1.2 //
   etacchrutvā vacasteṣāṃ romaharṣasamanvitaḥ /	etat-SrutvA vacaH-tezAm roma-harza-samanvitaH /
   praṇipatya purāṇarṣiridaṃ vacanamavravīt // VamPSm_1.3 //	praNipatya purANa-RziH-idam vacanam-avravIt // VamPSm_1.3 //
   lomaharṣaṇa uvāca	lomaharzaNaH uvAca
   brahmaṇamagryaṃ kamalāsanasthaṃ viṣṇuṃ tathā lakṣmisamanvitaṃ ca /	brahmaNam-agryam kamalAsana-sTam vizNum taTA lakzmi-samanvitam ca /
   rudraṃ ca devaṃ praṇipatya mūrdhnā tīrthaṃ mahad brahmasaraḥ pravakṣye //	rudram ca devam praNipatya mUrDnA tIrTam mahat brahmasaraH pravakzye //
   VamPSm_1.4 //	VamPSm_1.4 //
   rantukādaujasaṃ yāvat pāvanācca caturmukham /	rantukAt-Ojasam yAvat pAvanAt-ca caturmuKam /
   saraḥ saṃnihitaṃ proktaṃ brahmaṇā pūrvameva tu // VamPSm_1.5 //	saraH saMnihitam proktam brahmaNA pUrvam-eva tu // VamPSm_1.5 //
   kalidvāparayormadhye vyāsena ca mahātmanā /	kali-dvAparayoH-maDye vyAsena ca mahAtmanA /
   saraḥpramāṇaṃ yatproktaṃ tacchṛṇudhvaṃ dvijottamāḥ // VamPSm_1.6 //	saraH-pramANam yat-proktam tat-SRNuDvam dvijottamAH // VamPSm_1.6 //
   viśveśvarādasthipuraṃ rathā kanyā jaradgavī /	viSveSvarAt-asTi-puram raTA kanyA jarat-gavI /
   yāvadoghavatī proktā tāvatsaṃnihitaṃ saraḥ // VamPSm_1.7 //	yAvat-oGavatI proktA tAvat-saMnihitam saraH // VamPSm_1.7 //
   mayā śrutaṃ pramāṇaṃ yat paṭhyamānaṃ tu vāmane /	mayA Srutam pramANam yat paWyamAnam tu vAmane /
   tacchṛṇudhvaṃ dvijaśreṣṭhāḥ puṇyaṃ vṛddhikaraṃ mahat // VamPSm_1.8 //	tat-SRNuDvam dvijaSrezWAH puNyam vRdDi-karam mahat // VamPSm_1.8 //
   viśveśvarād devavarā nṛpāvanāt sarasvatī /	viSveSvarAt deva-varA nRpAvanAt sarasvatI /
   saraḥ saṃnihitaṃ jñeyaṃ samantādarthayojanam // VamPSm_1.9 //	saraH saMnihitam jQeyam samantAt-arTa-yojanam // VamPSm_1.9 //
   etadāśritya devāśca ṛṣayaśca samāgatāḥ /	etat-ASritya devAH-ca RzayaH-ca samAgatAH /
   sevante muktikāmārthaṃ svargārthe cāpare sthitāḥ // VamPSm_1.10 //	sevante mukti-kAma-arTam svarga-arTe ca-apare sTitAH // VamPSm_1.10 //
   brahmaṇā sevitamidaṃ sṛṣṭikāmena yoginā /	brahmaNA sevitam-idam sRzwi-kAmena yoginA /
   viṣṇunā sthitikāmena harirūpeṇa sevitam // VamPSm_1.11 //	vizNunA sTiti-kAmena hari-rUpeNa sevitam // VamPSm_1.11 //
   rudreṇa ca saromadhyaṃ praviṣṭena mahātmanā /	rudreNa ca saraH-maDyam pravizwena mahAtmanA /
   sevya tīrthaṃ mahātejāḥ sthāṇutvaṃ prāptavān haraḥ // VamPSm_1.12 //	sevya tIrTam mahA-tejAH sTANu-tvam prAptavAn haraH // VamPSm_1.12 //
   ādyaiṣā brahmaṇo vedistato rāmahṛdaḥ smṛtaḥ /	AdyA-ezA brahmaNaH vediH-tatas rAma-hRdaH smRtaH /
   karuṇā ca yataḥ kṛṣṭaṃ kurukṣetraṃ tataḥ smṛtam // VamPSm_1.13 //	karuNA ca yatas kRzwam kurukzetram tatas smRtam // VamPSm_1.13 //
   tarantukārantukayoryadantaraṃ yadantaraṃ rāmahṛdāccaturmukham /	tarantuka-arantukayoH-yat-antaram yat-antaram rAma-hRdAt-caturmuKam /
   etkurukṣetrasamantapañcakaṃ pitāmahasyottaravedirucyate // VamPSm_1.14 //	ed-kurukzetra-samantapaQcakam pitAmahasya-uttaravediH-ucyate // VamPSm_1.14 //
   iti śrīvāmanapurāṇe saromāhātmye prathamo 'dhyāyaḥ	iti SrI-vAmanapurANe saromAhAtmye praTamaH aDyAyaH
   ṛṣaya ūcuḥ	RzayaH UcuH
   brūhi vāmanamāhātmyamutpattiṃ ca viśeṣataḥ /	brUhi vAmana-mAhAtmyam-utpattim ca viSezataH /
   yathā balirniyamito dattaṃ rājyaṃ śatakratoḥ // VamPSm_2.1 //	yaTA baliH-niyamitaH dattam rAjyam SatakratoH // VamPSm_2.1 //
   lomaharṣaṇa uvāca	lomaharzaNaH uvAca
   śṛṇudhvaṃ munayaḥ prītā vāmanasya mahātmanaḥ /	SRNuDvam munayaH prItAH vAmanasya mahAtmanaH /
   utpattiṃ ca prabhāvaṃ ca nivāsaṃ kurujāṅgale // VamPSm_2.2 //	utpattim ca praBAvam ca nivAsam kurujAFgale // VamPSm_2.2 //
   tadeva vaṃśaṃ daityānāṃ śṛṇudhvaṃ dvijasattamāḥ /	tat-eva vaMSam dEtyAnAm SRNuDvam dvijasattamAH /
   yasya vaṃśe samabhavad balirvairocaniḥ purā // VamPSm_2.3 //	yasya vaMSe samaBavat baliH-vErocaniH purA // VamPSm_2.3 //
   daityānāmādipuruṣo hiraṇyakaśipuḥ purā /	dEtyAnAm-Adi-puruzaH hiraNyakaSipuH purA /
   tasya putro mahātejāḥ prahlādo nāma dānavaḥ // VamPSm_2.4 //	tasya putraH mahA-tejAH prahlAdaH nAma dAnavaH // VamPSm_2.4 //
   tasmād virocano jajñe balirjajñe virocanāt /	tasmAt virocanaH jajQe baliH-jajQe virocanAt /
   hate hiraṇyakaśipau devānutsādya sarvataḥ // VamPSm_2.5 //	hate hiraNyakaSipO devAn-utsAdya sarvatas // VamPSm_2.5 //
   rājyaṃ kṛtaṃ ca teneṣṭaṃ trailokye sacarācare /	rAjyam kRtam ca tena-izwam trElokye sacarAcare /
   kṛtayatneṣu deveṣu trailokye daityatāṃ gate // VamPSm_2.6 //	kRta-yatnezu devezu trElokye dEtya-tAm gate // VamPSm_2.6 //
   jaye tathā balavatormayaśambarayostathā /	jaye taTA balavatormaya-SambarayoH-taTA /
   śuddhāsu dikṣu sarvāsu pravṛtte dharmakarmaṇi // VamPSm_2.7 //	SudDAsu dikzu sarvAsu pravRtte Darma-karmaNi // VamPSm_2.7 //
   saṃpravṛtte daityapathe ayanasthe divākare /	saMpravRtte dEtya-paTe ayana-sTe divAkare /
   prahlādaśambaramayairanuhvādena caiva hi // VamPSm_2.8 //	prahlAda-Sambara-mayEH-anuhvAdena ca-eva hi // VamPSm_2.8 //
   dikṣu sarvāsu suptāsu gagane daityapālite /	dikzu sarvAsu suptAsu gagane dEtya-pAlite /
   deveṣu makhaśobhāṃ ca svargasthāṃ darśayatsu ca // VamPSm_2.9 //	devezu maKa-SoBAm ca svarga-sTAm darSayatsu ca // VamPSm_2.9 //
   prakṛtisthe tato loke vartamāne ca satpathe /	prakRti-sTe tatas loke vartamAne ca sat-paTe /
   abhāve sarvapāpānāṃ dharmabhāve sadotthite // VamPSm_2.10 //	aBAve sarva-pApAnAm Darma-BAve sadA-utTite // VamPSm_2.10 //
   catuṣpāde sthite dharme hyadharme pādavigrahe /	catuzpAde sTite Darme hi-aDarme pAda-vigrahe /
   prajāpālanayukteṣu bhrājamāneṣu rājasu /	prajA-pAlana-yuktezu BrAjamAnezu rAjasu /
   svadharmasaṃprayukteṣu tathāśramanivāsiṣu // VamPSm_2.11 //	svaDarma-saMprayuktezu taTA-ASrama-nivAsizu // VamPSm_2.11 //
   abhiṣikto 'suraiḥ sarvairdaityarājye balistadā /	aBiziktaH asurEH sarvEH-dEtya-rAjye baliH-tadA /
   hṛṣṭeṣvasurasaṃgheṣu nadatsu muditeṣu ca // VamPSm_2.12 //	hRzwezu-asura-saMGezu nadatsu muditezu ca // VamPSm_2.12 //
   athābhyupagatā lakṣmīr baliṃ padmāntaraprabhā /	aTa-aByupagatA lakzmIH balim padma-antara-praBA /
   padmodyatakarā devī varadā supraveśinī // VamPSm_2.13 //	padma-udyata-karA devI vara-dA supraveSinI // VamPSm_2.13 //
   śrīruvāca	SrIH-uvAca
   bale balavatāṃ śreṣṭha daityarāja mahādyute /	bale balavatAm SrezWa dEtya-rAja mahA-dyute /
   prītāsmi tava bhadraṃ te devarājaparājaye // VamPSm_2.14 //	prItA-asmi tava Badram te devarAja-parAjaye // VamPSm_2.14 //
   yattvayā yudhi vikramya devarājyaṃ parājitam /	yat-tvayA yuDi vikramya deva-rAjyam parAjitam /
   dṛṣṭvā te paramaṃ sattvaṃ tato 'haṃ svayamāgatā // VamPSm_2.15 //	dRzwvA te paramam sattvam tatas aham svayam-AgatAH // VamPSm_2.15 //
   nāścaryaṃ dānavavyāghra hiraṇyakaśipoḥ kule /	na-AScaryam dAnava-vyAGra hiraNyakaSipoH kule /
   prasūtasyāsurendrasya tava karme damīdṛśam // VamPSm_2.16 //	prasUtasya-asura-indrasya tava karme dam-i-IdRSam // VamPSm_2.16 //
   viśeṣitastvayā rājan daityendraḥ prapitāmahaḥ /	viSezitaH-tvayA rAjan dEtya-indraH prapitAmahaH /
   yena bhuktaṃ hi nikhilaṃ trailokyamidamavyayam // VamPSm_2.17 //	yena Buktam hi niKilam trElokyam-idam-avyayam // VamPSm_2.17 //
   evamuktvā tu sā devī lakṣmīrdaityanṛpaṃ balim /	evam-uktvA tu sA devI lakzmIH-dEtya-nRpam balim /
   praviṣṭā varadā sevyā sarvadevamanoramā // VamPSm_2.18 //	pravizwA vara-dA sevyA sarva-deva-manoramA // VamPSm_2.18 //
   tuṣṭāśca devyaḥ pravarāḥ hrīḥ kīrtirdyutireva ca /	tuzwAH-ca devyaH pravarAH hrIH kIrtiH-dyutiH-eva ca /
   prabhā dhṛtiḥ kṣamā bhūtir ṛddhirdivyā mahāmatiḥ // VamPSm_2.19 //	praBA DRtiH kzamA BUtiH RdDiH-divyA mahAmatiH // VamPSm_2.19 //
   śrutiḥsmṛtiriḍā kīrtiḥ śāntiḥ puṣṭistathā kriyā /	SrutiH-smRtiH-ixA kIrtiH SAntiH puzwiH-taTA kriyA /
   sarvāścapsaraso divyā nṛttagītaviśāradāḥ // VamPSm_2.20 //	sarvAH-capsarasaH divyAH nRtta-gIta-viSAradAH // VamPSm_2.20 //
   prapadyante sma daityendraṃ trailokyaṃ sacarācaram /	prapadyante sma dEtya-indram trElokyam sa-carAcaram /
   prāptamaiśvaryamatulaṃ balinā brahmavādinā // VamPSm_2.21 //	prAptam-ESvaryam-atulam balinA brahma-vAdinA // VamPSm_2.21 //
   iti kṣīvāmanapurāṇe saromāhātmye dvitīyo 'dhyāyaḥ	iti kzIvAm-anapurANe saromAhAtmye dvitIyaH aDyAyaH
   IN REE NICHT ZULÄSSIGE ZEICHEN:	Ij REE NICHT ZULÄH-SIGE ZEICHEN:
   ṛṣaya ūcuḥ	RzayaH UcuH
   devānāṃ brūhi naḥ karma yadvṛttāste parājitāḥ /	devAnAm brUhi naH karma yat-vRttAH-te parAjitAH /
   kathaṃ devātidevo 'sau viṣṇurvāmanatāṃ gataḥ // VamPSm_3.1 //	kaTam deva-atidevaH asO vizNuH-vAmana-tAm gataH // VamPSm_3.1 //
   lomaharṣaṇa uvāca//	loma-harzaNaH uvAca//
   balisaṃsthaṃ ca trailokyaṃ dṛṣṭvā devaḥ purandaraḥ/	bali-saMsTam ca trElokyam dRzwvA devaH purandaraH/
   meruprasthaṃ yayau śakraḥ svamāturnilayaṃ śubham // VamPSm_3.2 //	meru-prasTam yayO SakraH sva-mAtuH-nilayam SuBam // VamPSm_3.2 //
   samīpaṃ prāpya mātuśca kathayāmāsa tāṃ giram /	samIpam prApya mAtuH-ca kaTayAmAsa tAm giram /
   ādityāśca yathā yuddhe dānavena parājitāḥ // VamPSm_3.3 //	AdityAH-ca yaTA yudDe dAnavena parAjitAH // VamPSm_3.3 //
   aditiruvāca//	aditiH-uvAca//
   yadyevaṃ putra yuṣmābhirna śakyo hantumāhave /	yadi-evam putra yuzmABiH-na SakyaH hantum-Ahave /
   balirvirocanasutaḥ sarvaiścaiva marudgaṇaiḥ // VamPSm_3.4 //	baliH-virocana-sutaH sarvEH-ca-eva marut-gaNEH // VamPSm_3.4 //
   sahasraśirasā śakyaḥ kevalaṃ hantumāhave /	sahasra-SirasA SakyaH kevalam hantum-Ahave /
   tenaikena sahasrākṣa na sa hyanyena śakyate // VamPSm_3.5 //	tena-ekena sahasrAkza na sa hi-anyena Sakyate // VamPSm_3.5 //
   tadvat pṛcchāmi pitaraṃ kaśyapaṃ brahmavādinam/	tadvat pRcCAmi pitaram kaSyapam brahma-vAdinam/
   parājayārthaṃ daityasya balestasya mahātmanaḥ // VamPSm_3.6 //	parAjaya-arTam dEtyasya baleH-tasya mahAtmanaH // VamPSm_3.6 //
   tato 'dityā saha surāḥ paṃprāptāḥ kaśyapāntikam /	tatas adityA saha surAH paMprAptAH kaSyapa-antikam /
   tatrāpaśyanta mārīcaṃ muniṃ dīptataponidhim // VamPSm_3.7 //	tatra-apaSyanta mArIcam munim dIpta-tapaH-niDim // VamPSm_3.7 //
   ādyaṃ devaguruṃ divyaṃ pradīptaṃ brahmavarcasā /	Adyam deva-gurum divyam pradIptam brahmavarcasA /
   tejasā bhāskarākāraṃ sthitamagniśikhopamam // VamPSm_3.8 //	tejasA BAskara-AkAram sTitam-agni-SiKA-upamam // VamPSm_3.8 //
   nyastadaṇḍaṃ tapoyuktaṃ baddhakṛṣṇājināmbaram /	nyasta-daNxam tapaH-yuktam badDa-kRzNa-ajina-ambaram /
   valkalājinasaṃvītaṃ pradīptamiva tejasā // VamPSm_3.9 //	valkala-ajina-saMvItam pradIptam-iva tejasA // VamPSm_3.9 //
   hutāśamiva dīpyantamājyagandhapuraskṛtam /	hutASam-iva dIpyantam-Ajya-ganDa-puraskRtam /
   svādhyāyavantaṃ pitaraṃ vapuṣmantamivānalam // VamPSm_3.10 //	svADyAyavantam pitaram vapuzmantam-iva-analam // VamPSm_3.10 //
   brahmavādisatyavādisurāsuraguruṃ prabhum /	brahma-vAdi-satya-vAdi-sura-asura-gurum praBum /
   brāhmaṇyāpratimaṃ lakṣmyā kaśyapaṃ dīptatejasam // VamPSm_3.11 //	brAhmaNyA-pratimam lakzmyA kaSyapam dIpta-tejasam // VamPSm_3.11 //
   yaḥ sraṣṭā sarvalokānāṃ prajānāṃ patiruttamaḥ /	yaH srazwA sarva-lokAnAm prajAnAm patiH-uttamaH /
   ātmabhāvaviśeṣeṇa tṛtīyo yaḥ prajāpatiḥ // VamPSm_3.12 //	Atma-BAva-viSezeNa tRtIyaH yaH prajApatiH // VamPSm_3.12 //
   atha praṇamya te vīrāḥ sahādityā surarṣabhāḥ /	aTa praNamya te vIrAH saha-AdityA sura-RzaBAH /
   ūcuḥ prāñjalayaḥ sarve brahmāṇamiva mānasāḥ // VamPSm_3.13 //	UcuH prAQjalayaH sarve brahmANam-iva mAnasAH // VamPSm_3.13 //
   ajeyo yudhi śakreṇa balirdaityo balādhikaḥ /	ajeyaH yuDi SakreNa baliH-dEtyaH bala-aDikaH /
   tasmād vidhatta naḥ śreyo devānāṃ puṣṭivardhanam // VamPSm_3.14 //	tasmAt viDatta naH SreyaH devAnAm puzwi-varDanam // VamPSm_3.14 //
   śrutvā tu vacanaṃ teṣāṃ putrāṇāṃ kaśyapaḥ prabhuḥ /	SrutvA tu vacanam tezAm putrANAm kaSyapaH praBuH /
   akarod gamane buddhi brahmalokāya lokakṛt // VamPSm_3.15 //	akarot gamane budDi brahma-lokAya loka-kRt // VamPSm_3.15 //
   kaśyapa uvāca	kaSyapaH uvAca
   śakra gacchāma sadanaṃ brahmaṇaḥ paramādbhutam /	Sakra gacCAma sadanam brahmaNaH parama-adButam /
   tathā parājayaṃ sarve brahmaṇaḥ khyātumudyatāḥ // VamPSm_3.16 //	taTA parAjayam sarve brahmaNaH KyAtum-udyatAH // VamPSm_3.16 //
   sahādityā tato devāyātāḥ kāśyapamāśramam /	saha-AdityA tatas devAyAtAH kASyapam-ASramam /
   prasthitā brahmasadanaṃ maharṣigaṇasevitam // VamPSm_3.17 //	prasTitAH brahma-sadanam mahA-Rzi-gaNa-sevitam // VamPSm_3.17 //
   te muhūrtena saṃprāptā brahmalokaṃ suvarcasaḥ /	te muhUrtena saMprAptAH brahma-lokam suvarcasaH /
   divyaiḥ kāmagamairyānairyathārhaiste mahābalāḥ // VamPSm_3.18 //	divyEH kAma-gamEH-yAnEH-yaTArhEH-te mahA-balAH // VamPSm_3.18 //
   brahmāṇaṃ draṣṭumicchantastaporāśinamavyāyam /	brahmANam drazwum-icCantaH-tapaH-rASinam-avyAyam /
   adhyagacchanta vistīrṇā brahmaṇaḥ paramāṃ sabhām // VamPSm_3.19 //	aDyagacCanta vistIrNAH brahmaNaH paramAm saBAm // VamPSm_3.19 //
   ṣaṭpadodgītamadhurāṃ sāmagaiḥ samudīritām /	zawpada-udgIta-maDurAm sAmagEH samudIritAm /
   śreyaskarīmamitraghnīṃ dṛṣṭvā saṃjahṛṣustadā // VamPSm_3.20 //	SreyaskarIm-amitra-GnIm dRzwvA saMjahRzuH-tadA // VamPSm_3.20 //
   ṛco bahvacamukhyaiśca proktāḥ kramapadākṣarāḥ /	RcaH bahvaca-muKyEH-ca proktAH krama-pada-akzarAH /
   śuśruvurvibudhavyāghrā vitateṣu ca karmasu // VamPSm_3.21 //	SuSruvuH-vibuDa-vyAGrAH vitatezu ca karmasu // VamPSm_3.21 //
   yajñavidyāvedavidaḥ padakramavidastathā /	yajQa-vidyA-veda-vidaH padakrama-vidaH-taTA /
   svareṇa paramarṣiṇāṃ sā babhūva praṇāditā // VamPSm_3.22 //	svareNa parama-RziNAm sA baBUva praNAditAH // VamPSm_3.22 //
   yajñasaṃstavavidbhiśca śikṣāvidbhistathā dvijaiḥ /	yajQa-saMstava-vidBiH-ca SikzA-vidBiH-taTA dvijEH /
   chandasāṃ caiva cārthajñaiḥ sarvavidyāviśāradaiḥ // VamPSm_3.23 //	CandasAm ca-eva ca-arTa-jQEH sarva-vidyA-viSAradEH // VamPSm_3.23 //
   lokāyatikamukhyaiśca śuśruvuḥ svaramīritam /	lokAyatika-muKyEH-ca SuSruvuH svaram-Iritam /
   tatra tatra ca viprendrā niyatāḥ śaṃsitavratāḥ // VamPSm_3.24 //	tatra tatra ca vipra-indrAH niyatAH SaMsita-vratAH // VamPSm_3.24 //
   japahomaparā mukhyā dadṛśuḥ kaśyapātmajāḥ /	japa-homa-parAH muKyAH dadRSuH kaSyapa-AtmajAH /
   tasyāṃ sabhāyāmāste sa brahma lokapitāmahaḥ // VamPSm_3.25 //	tasyAm saBAyAm-Aste sa brahma lokapitAmahaH // VamPSm_3.25 //
   surāsuraguruḥ śrīmān vidyayā vedamāyayā /	sura-asura-guruH SrImAn vidyayA veda-mAyayA /
   upāsanta ca tatraiva prajānāṃ patayaḥ prabhum // VamPSm_3.26 //	upAsanta ca tatra-eva prajAnAm patayaH praBum // VamPSm_3.26 //
   dakṣaḥ pracetāḥ pulaho marīciśca dvijottamāḥ /	dakzaH pracetAH pulahaH marIciH-ca dvijottamAH /
   bhṛguratrirvasiṣṭhaśca gautamo nāradastathā // VamPSm_3.27 //	BRguH-atriH-vasizWaH-ca gOtamaH nAradaH-taTA // VamPSm_3.27 //
   vidyāstathāntarikṣaṃ ca vāyustejo jalaṃ maho /	vidyAH-taTA-antarikzam ca vAyuH-tejaH jalam mahaH /
   śabdaḥ sparśaśca rūpaṃ ca raso gandhastathaiva ca // VamPSm_3.28 //	SabdaH sparSaH-ca rUpam ca rasaH ganDaH-taTA-eva ca // VamPSm_3.28 //
   prakṛtiśca vikāraśca yaccānyat kāraṇaṃ mahat /	prakRtiH-ca vikAraH-ca yat-ca-anyat kAraNam mahat /
   sāṅgopāṅgāśca catvāro vedā lokapatistathā // VamPSm_3.29 //	sa-aFga-upAFgAH-ca catvAraH vedAH loka-patiH-taTA // VamPSm_3.29 //
   nayāśca kratavaścaiva saṅkalpaḥ prāṇa eva ca /	nayAH-ca kratavaH-ca-eva saFkalpaH prANaH eva ca /
   ete cānye ca bahavaḥ svayaṃbhuvamupāsate // VamPSm_3.30 //	ete ca-anye ca bahavaH svayaMBuvam-upAsate // VamPSm_3.30 //
   artho dharmaśya kāmaśca krodho harṣaśca nityaśaḥ /	arTaH DarmaSya kAmaH-ca kroDaH harzaH-ca nityaSas /
   sakro bṛhaspatiścaiva saṃvarta'tha budhastathā // VamPSm_3.31 //	sakraH bRhaspatiH-ca-eva saMvarta-aTa buDaH-taTA // VamPSm_3.31 //
   śanāścaraśca rāhuśca grahāḥ sarve vyavasthitāḥ /	SanAScaraH-ca rAhuH-ca grahAH sarve vyavasTitAH /
   maruto viśvakarmā ca vasavaśca dvijottamāḥ // VamPSm_3.32 //	marutaH viSvakarmA ca vasavaH-ca dvijottamAH // VamPSm_3.32 //
   divākaraśca somaśca divā rātristathaiva ca /	divAkaraH-ca somaH-ca divA rAtriH-taTA-eva ca /
   arddhamāsāśca māsāśca ṛtavaḥ ṣaṭ ca saṃsthitāḥ // VamPSm_3.33 //	ardDa-mAsAH-ca mAsAH-ca RtavaH zaw ca saMsTitAH // VamPSm_3.33 //
   tāṃ praviśya sabhāṃ divyāṃ brahmaṇaḥ sarvakāmikām /	tAm praviSya saBAm divyAm brahmaNaH sarva-kAmikAm /
   kaśyapastridaśaiḥ sārddha putrairdharmabhṛtāṃ varaḥ // VamPSm_3.34 //	kaSyapaH-tridaSEH sArdDa putrEH-Darma-BRtAm varaH // VamPSm_3.34 //
   sarvatejomayīṃ divyāṃ brahmarṣigaṇasevitām /	sarva-tejaH-mayIm divyAm brahmarzi-gaNa-sevitAm /
   brāhmyā śriyā sevyamānām acintyāṃ vigataklamām // VamPSm_3.35 //	brAhmyA SriyA sevyamAnAm acintyAm vigata-klamAm // VamPSm_3.35 //
   brahmaṇaṃ prakṣya te sarve paramāsanamāsthitam /	brahmaNam prakzya te sarve parama-Asanam-AsTitam /
   śirobhiḥ praṇatā devaṃ devā brahmarṣibhiḥ saha // VamPSm_3.36 //	SiroBiH praNatAH devam devAH brahmarziBiH saha // VamPSm_3.36 //
   tataḥ praṇamya caraṇau niyatāḥ paramātmanaḥ /	tatas praNamya caraNO niyatAH paramAtmanaH /
   vimuktāḥ sarvapāpebhyaḥ śāntā vigatakalmaṣāḥ // VamPSm_3.37 //	vimuktAH sarva-pApeByaH SAntAH vigata-kalmazAH // VamPSm_3.37 //
   dṛṣṭvā tu tān surān sarvān kaśyapena sahāgatān /	dRzwvA tu tAn surAn sarvAn kaSyapena saha-AgatAn /
   āha brahma mahātejā devānāṃ prabhurīśvaraḥ // VamPSm_3.38 //	Aha brahma mahA-tejAH devAnAm praBuH-ISvaraH // VamPSm_3.38 //
   brahmovāca	brahmA-uvAca
   yadarthamiha saṃprāpta bhavantaḥ sarva eva hi /	yad-arTam-iha saMprApta BavantaH sarve eva hi /
   cintayāmyahamapyagre tadarthaṃ ca mahābalā // VamPSm_4.1 //	cintayAmi-aham-api-agre tad-arTam ca mahA-balAH // VamPSm_4.1 //
   bhaviṣyati ca vaḥ sarvaṃ kāṅkṣitaṃ yat surottamāḥ /	Bavizyati ca vaH sarvam kAFkzitam yat sura-uttamAH /
   balerdānavamukhyasya yo 'sya jetā bhaviṣyati // VamPSm_4.2 //	baleH-dAnava-muKyasya yaH asya jetA Bavizyati // VamPSm_4.2 //
   na kevalaṃ surādīnāṃ gatirmama sa viśvakṛt /	na kevalam sura-AdInAm gatiH-mama sa viSvakRt /
   trailokyasyāpi netā ca devānāmapi sa prabhuḥ // VamPSm_4.3 //	trElokyasya-api netA ca devAnAm-api sa praBuH // VamPSm_4.3 //
   yaḥ prabhuḥ sarvalokānāṃ viśveśaśca sanātanaḥ /	yaH praBuH sarva-lokAnAm viSveSaH-ca sanAtanaH /
   pūrvajo 'yaṃ sadāpyāhurādidevaṃ sanātanam // VamPSm_4.4 //	pUrvajaH ayam sadA-api-AhuH-Adidevam sanAtanam // VamPSm_4.4 //
   tandevāpi mahātmānaṃ na viduḥ ko 'pyasāviti /	tandeva-api mahAtmAnam na viduH kaH api-asO=-iti /
   devānāsmān śrutiṃ viśvaṃ sa vetti puruṣottamaḥ // VamPSm_4.5 //	devAnAsmAn Srutim viSvam sa vetti puruzottamaH // VamPSm_4.5 //
   tasyaiva tu prasādena pravakṣye paramāṃ gatim /	tasya-eva tu prasAdena pravakzye paramAm gatim /
   yatra yogaṃ samāsthāya tapaścarati duścaram // VamPSm_4.6 //	yatra yogam samAsTAya tapaH-carati duScaram // VamPSm_4.6 //
   kṣīrodsayottare kūle udīcyāṃ diśi viśvakṛt /	kzIra-udsaya-uttare kUle udIcyAm diSi viSvakRt /
   amṛtaṃ nāma paramaṃ sthānamāhurmanīṣiṇaḥ // VamPSm_4.7 //	amRtam nAma paramam sTAnam-AhuH-manIziNaH // VamPSm_4.7 //
   bhavantastatra vai gatvā tapasā śaṃsitavratāḥ /	BavantaH-tatra vE gatvA tapasA SaMsita-vratAH /
   amṛtaṃ sthānamāsādya tapaścarata duścaram // VamPSm_4.8 //	amRtam sTAnam-AsAdya tapaH-carata duScaram // VamPSm_4.8 //
   tataḥ śroṣyatha saṃghuṣṭāṃ snigdhagambhīraniḥ svanām /	tatas SrozyaTa saMGuzwAm snigDa-gamBIra-niH svanAm /
   uṣṇānte toyadasyeva toyapūrṇasya niḥsvanam // VamPSm_4.9 //	uzNa-ante toyadasya-iva toya-pUrNasya niHsvanam // VamPSm_4.9 //
   raktāṃ puṣṭakṣarāṃ ramyamābhayāṃ sarvadā śivām /	raktAm puzwa-kzarAm ramyam-ABayAm sarvadA SivAm /
   vāṇīṃ paramasaṃskāraṃ vadatāṃ brahmavādinām // VamPSm_4.10 //	vANIm parama-saMskAram vadatAm brahma-vAdinAm // VamPSm_4.10 //
   divyāṃ satyakarīṃ satyāṃ sarvakalmaṣanāśinīm /	divyAm satya-karIm satyAm sarva-kalmaza-nASinIm /
   sarvadevādhidevasya tato 'sau bhāvitātmanaḥ // VamPSm_4.11 //	sarva-deva-aDidevasya tatas asO BAvitAtmanaH // VamPSm_4.11 //
   tasya vratasamāptyāṃ tu yogavratavisarjane /	tasya vrata-samAptyAm tu yoga-vrata-visarjane /
   amoghaṃ tasya devasya viśvatejo mahātmanaḥ // VamPSm_4.12 //	amoGam tasya devasya viSva-tejaH mahAtmanaH // VamPSm_4.12 //
   kasya kiṃ vo varaṃ devā dadāmi varadaḥ sthitaḥ /	kasya kim vaH varam devAH dadAmi vara-daH sTitaH /
   svāgataṃ vaḥ suraśreṣṭhā matsamīpamupāgatāḥ // VamPSm_4.13 //	svAgatam vaH sura-SrezWAH mad-samIpam-upAgatAH // VamPSm_4.13 //
   tato 'ditiḥ kaśyapaśca gṛhṇīyātāṃ varaṃ tadā /	tatas aditiH kaSyapaH-ca gRhNIyAtAm varam tadA /
   praṇamya śirasā pādau tasmai devāya dhīmate // VamPSm_4.14 //	praNamya SirasA pAdO tasmE devAya DImate // VamPSm_4.14 //
   bhagavāneva naḥ putro bhavatviti prasīda naḥ /	BagavAn-eva naH putraH Bavatu-iti prasIda naH /
   uktaśca parayā vācā tathāstvati sa vakṣyati // VamPSm_4.15 //	uktaH-ca parayA vAcA taTA-astu-ati sa vakzyati // VamPSm_4.15 //
   devā bruvanti te sarve kasyapo 'ditireva ca /	devAH bruvanti te sarve kasi-apaH aditiH-eva ca /
   tathāstviti surāḥ sarve praṇamya śirasā prabhum /	taTA-astu-iti surAH sarve praNamya SirasA praBum /
   śvetadvīpaṃ samuddiśya gatāḥ saumyadiśaṃ prati // VamPSm_4.16 //	SvetadvIpam samuddiSya gatAH sOmya-diSam prati // VamPSm_4.16 //
   te 'cireṇaiva saṃprāptāḥ kṣīrodaṃ saritāṃ patim /	te acireNa-eva saMprAptAH kzIrodam saritAm patim /
   yathoddiṣṭaṃ bhagavatā brahmaṇā satyavādinā // VamPSm_4.17 //	yaTA-uddizwam BagavatA brahmaNA satya-vAdinA // VamPSm_4.17 //
   te krāntāḥ sāgarān sarvān parvatāṃśca sakānanān /	te krAntAH sAgarAn sarvAn parvatAn=-ca sa-kAnanAn /
   nadīśca vividhā divyāḥ pṛthivyāṃ te suroktamāḥ // VamPSm_4.18 //	nadIH-ca viviDAH divyAH pRTivyAm te sura-uktamAH // VamPSm_4.18 //
   apaśyanta tamo ghoraṃ sarvasattvavivarjitam /	apaSyanta tamaH Goram sarva-sattva-vivarjitam /
   abhāskaramamaryādaṃ tamasā sarvato vṛtam // VamPSm_4.19 //	aBAskaram-amaryAdam tamasA sarvatas vRtam // VamPSm_4.19 //
   amṛtaṃ sthānamāsādyakaśyapena mahātmanā /	amRtam sTAnam-AsAdya-kaSyapena mahAtmanA /
   dīkṣitāḥ kāmadaṃ divyaṃ vrataṃ varṣa sahasrakam // VamPSm_4.20 //	dIkzitAH kAma-dam divyam vratam varza sahasrakam // VamPSm_4.20 //
   prasādārthaṃ sureśāya tasmai yogāya dhīmate /	prasAda-arTam sureSAya tasmE yogAya DImate /
   nārāyaṇāya devāya sahasrākṣāya bhūtaye // VamPSm_4.21 //	nArAyaNAya devAya sahasrAkzAya BUtaye // VamPSm_4.21 //
   brahmacaryeṇa maunena sthānavīrāsanena ca /	brahmacaryeNa mOnena sTAna-vIrAsanena ca /
   krameṇa ca surāḥ sarve tapa ugraṃ samāsthitāḥ // VamPSm_4.22 //	krameNa ca surAH sarve tapaH ugram samAsTitAH // VamPSm_4.22 //
   kaśyapastatra bhagavān prasādārthaṃ mahātmanaḥ /	kaSyapaH-tatra BagavAn prasAda-arTam mahAtmanaH /
   udīrayata vedoktaṃ yamāhuḥ paramaṃ stavam // VamPSm_4.23 //	udIrayata veda-uktam yam-AhuH paramam stavam // VamPSm_4.23 //
   iti śrīvāmanapurāṇe saromāhātmye caturthe 'dhyāyaḥ	iti SrI-vAmanapurANe saromAhAtmye caturTe aDyAyaH
   kaśyapa uvāca	kaSyapaH uvAca
   namo 'stu te devadeva ekaśṛṅga vṛṣārcce sindhuvṛṣa vṛṣākape suravṛṣa	namaH astu te devadevaH ekaSRFga vRzArcce sinDuvRza vRzAkape sura-vRza
   anādisaṃbhava rudra kapila viṣvaksena sarvabhūtapate dhruva dharmadharma	anAdi-saMBava rudra kapila vizvaksena sarva-BUta-pate Druva Darma-Darma
   vaikuṇṭha vṛṣāvarta anādimadhyanidhana dhanañjaya śuciśravaḥ pṛśnitejaḥ	vEkuNWa vRzAvarta anAdi-maDya-niDana DanaQjaya SuciSravaH pRSni-tejaH
   nijaya (5) amṛteśaya sanātana tridhāma tuṣita mahātattva lokanātha	nijaya (5) amRteSaya sanAtana triDAma tuzita mahAtattva lokanATa
   padmanābha viriñce bahurūpa akṣaya akṣara havyabhuja khaṇḍaparaśo śatakra	padmanABa viriQce bahu-rUpa akzaya akzara havya-Buja KaNxaparaSo Satakra
   muñjakeśa haṃsa mahādakṣiṇa hṛṣīkeśa sūkṣma mahāniyamadhara viraja	muQjakeSa haMsa mahA-dakziNa hRzIkeSa sUkzma mahAn-iyama-Dara viraja
   lokapratiṣṭha arūpa agraja dharmaja dharmanābha (10) gabhastinābha	loka-pratizWa arUpa agraja Darmaja DarmanABaH (10) gaBastinABa
   śatakratunābha candraratha sūryatejaḥ samudravāsaḥ ajaḥ sahasraśiraḥ	SatakratunABa candraraTa sUrya-tejaH samudravAsaH ajaH sahasraSiraH
   sahasrapāda adomukha mahāpuruṣa puruṣottama sahasrabāho sahasramūrte	sahasrapAda adomuKa mahApuruza puruzottama sahasra-bAho sahasramUrte
   sahasrāsya paruṣottama sahasrabāho sahasramūrte sahasrāsya sahasrasaṃbhava	sahasra-asya paruza-uttama sahasra-bAho sahasramUrte sahasra-asya sahasra-saMBava
   sahasrasattvaṃ tvamāhuḥ /	sahasra-sattvam tvam-AhuH /
   puṣpahāsa carama tvameva vauṣaṭ (15) vaṣaṭkāraṃ tvāmāhuragrayaṃ makheṣu	puzpahAsa carama tvam-eva vOzaw (15) vazawkAram tvAm-AhuH-agrayam maKezu
   prāśitāraṃ sahasradhāraṃ ca bhuśca bhuvaśca svaśca tvameva vedavedya	prASitAram sahasra-DAram ca BuH-ca BuvaH-ca svar-ca tvam-eva veda-vedya
   brahmaśaya brāhmaṇapriya tvameva dyaurasi mātariśvāsi dharmo 'si hotā potā	brahmaSaya brAhmaNa-priya tvam-eva dyOH-asi mAtariSvAsi DarmaH asi hotA potA
   mantā netā homahetus tvameva agraya viśvadhāmnā tvameva digbhiḥ subhāṇḍa	mantA netA homa-hetuH tvam-eva agraya viSva-DAmnA tvam-eva digBiH suBANxa
   (20) ijyo 'si sumedho 'si samidhastvameva matir gatir dātā tvamasi /	(20) ijyaH asi sumeDaH asi samiDaH-tvam-eva matiH gatiH dAtA tvam-asi /
   mokṣo 'si yogo 'si /	mokzaH asi yogaH asi /
   sṛjasi /	sRjasi /
   dhātā paramayajño 'si somo 'si dīkṣito 'si dakṣiṇāsi viśvamasi /	DAtA parama-yajQaH asi somaH asi dIkzitaH asi dakziNA-asi viSvam-asi /
   sthavira hiraṇyanāma nārāyaṇa trinayana ādityavarma ādityatejaḥ mahāpuruṣa	sTavira hiraNyanAma nArAyaNa trinayane Aditya-varmaH Aditya-tejaH mahApuruza
   (25) puruṣottama ādidedeva suvikrama prabhākara śaṃbho svayaṃbho bhūtādiḥ	(25) puruzottamaH Adidet-eva su-vikrama praBAkara SaMBo svayaMBo BUtAdiH
   mahābhūto 'si viśvabhūta viśvaṃ tvameva viśvagoptāsi pavitramasi	mahABUtaH asi viSvaBUta viSvam tvam-eva viSva-goptA-asi pavitram-asi
   viśvabhava ūrdhvakarma amṛta divaspate vācaspate ghṛtārce anantakarma	viSvaBavaH UrDva-karma amRta divaspate vAcaspate GRta-arce ananta-karma
   vaṃśa pragvaṃśa viśvapāstvameva varārthināṃ varado 'si tvam /	vaMSa pragvaMSa viSvapAH-tvam-eva vara-arTinAm vara-daH asi tvam /
   (30) caturbhiśca caturbhiśca dvābhyāṃ pañjabhireva ca /	(30) caturBiH-ca caturBiH-ca dvAByAm paQjaBiH-eva ca /
   hūyate ca punardvābhyāṃ tubhyaṃ hotrātmane namaḥ /	hUyate ca punar-dvAByAm tuByam hotrAtmane namaH /
   iti śrīvāmanapurāṇe saromāhātmye pañcamo 'dhyāyaḥ	iti SrI-vAmanapurANe saromAhAtmye paQcamaH aDyAyaH
   lomaharṣaṇa uvāca /	loma-harzaNaH uvAca /
   nārāyaṇastu bhagavāñchrutvaivaṃ paramaṃ stavam /	nArAyaNaH-tu BagavAn-SrutvA-evam paramam stavam /
   brahmajñena dvijendreṇa kaśyapena samīritam // VamPSm_6.1 //	brahma-jQena dvijendreNa kaSyapena samIritam // VamPSm_6.1 //
   upāca vacanaṃ samyak tuṣṭaḥ puṣṭapadākṣaram /	upAca vacanam samyak tuzwaH puzwa-padAkzaram /
   śrīmān prītamanā devo yadvadet prabhurīśvaraḥ // VamPSm_6.2 //	SrImAn prIta-manAH devaH yat-vadet praBuH-ISvaraH // VamPSm_6.2 //
   varaṃ vṛṇudhvaṃ bhadraṃ vo varado 'smi surottamāḥ /	varam vRNuDvam Badram vaH vara-daH asmi sura-uttamAH /
   kaśyapa uvāca	kaSyapaH uvAca
   prīto 'si naḥ suraśreṣṭha sarveṣāmeva niścayaḥ // VamPSm_6.3 //	prItaH asi naH suraSrezWa sarvezAm-eva niScayaH // VamPSm_6.3 //
   vāsavasyānujo bhrātā jñātīnāṃ nandivardhanaḥ /	vAsavasya-anujaH BrAtA jQAtInAm nandivarDanaH /
   adityā api ca śrīmān bhagavānasta vai sutaḥ // VamPSm_6.4 //	adityAH api ca SrImAn BagavAn-asta vE sutaH // VamPSm_6.4 //
   aditirdevamātā ca etamevārthamuttamam /	aditiH-deva-mAtA ca etam-eva-arTam-uttamam /
   putrārthaṃ varadaṃ prāha bhagavantaṃ varārthinī // VamPSm_6.5 //	putra-arTam vara-dam prAha Bagavantam vara-arTinI // VamPSm_6.5 //
   devā ūcuḥ	devAH UcuH
   niḥśreyasārthaṃ sarveṣāṃ daivatānāṃ maheśvara /	niHSreyasa-arTam sarvezAm dEvatAnAm maheSvaraH /
   trātā bhartā ca dātā ca śaraṇaṃ bhava naḥ sadā // VamPSm_6.6 //	trAtA BartA ca dAtA ca SaraNam Bava naH sadA // VamPSm_6.6 //
   tatastānabravīdviṣṇurdevān kaśyapameva ca /	tatas-tAn-abravIt-vizNuH-devAn kaSyapam-eva ca /
   sarveṣāmeva yuṣmākaṃ ye bhaviṣyanti śatravaḥ /	sarvezAm-eva yuzmAkam ye Bavizyanti SatravaH /
   muhūrtamapi te sarve na sthāsyanti mamāgrataḥ // VamPSm_6.7 //	muhUrtam-api te sarve na sTAsyanti mama-agratas // VamPSm_6.7 //
   hatvāsurāgaṇan sarvān yajñabhāgāgrabhejinaḥ /	hatvA-asurA-gaNan sarvAn yajQa-BAga-agra-BejinaH /
   havyādāṃśca surān sarvān kavyādāṃśca pitṛnapi // VamPSm_6.8 //	havyAdAn=-ca surAn sarvAn kavya-AdAn=-ca pitRnapi // VamPSm_6.8 //
   kariṣye vibudhaśreṣṭhāḥ pārameṣṭhyena karmaṇā /	karizye vibuDa-SrezWAH pAramezWyena karmaNA /
   yathāyātena sārgeṇa nivartadhvaṃ surottamāḥ // VamPSm_6.9 //	yaTAyAtena sArgeNa nivartaDvam sura-uttamAH // VamPSm_6.9 //
   lomaharṣaṇa uvāca	lomaharzaNaH uvAca
   evamukte tu devena viṣṇunā prabhaviṣṇunā /	evam-ukte tu devena vizNunA praBavizNunA /
   tataḥ prahṛṣṭamanasaḥ pūjayanti sma taṃ prabhum // VamPSm_6.10 //	tatas prahRzwa-manasaH pUjayanti sma tam praBum // VamPSm_6.10 //
   viśvedevā mahātmānaḥ kaśyapo 'ditireva ca /	viSvedevAH mahAtmAnaH kaSyapaH aditiH-eva ca /
   namaskṛtya sureśāya tasmai devāya raṃhasā // VamPSm_6.11 //	namaskRtya sureSAya tasmE devAya raMhasA // VamPSm_6.11 //
   prayātāḥ prāgdiśaṃ sarve vipulaṃ kaśyapāśramam /	prayAtAH prAk-diSam sarve vipulam kaSyapa-ASramam /
   te kaśyapāśramaṃ gatvā kurukṣetravanaṃ mahāt // VamPSm_6.12 //	te kaSyapa-ASramam gatvA kurukzetra-vanam mahAt // VamPSm_6.12 //
   prasādya hyaditiṃ tatra tapase tāṃ nyayojayan/	prasAdya hi-aditim tatra tapase tAm nyayojayan/
   tha sā cacāra tapo ghoraṃ varṣāṇāmayutaṃ tadā // VamPSm_6.13 //	Ta sA cacAra tapaH Goram varzANAm-ayutam tadA // VamPSm_6.13 //
   tasyā nāmnā vanaṃ divyaṃ sarvakāmapradaṃ śubham /	tasyAH nAmnA vanam divyam sarva-kAma-pradam SuBam /
   ārādhanāya kṛṣṇasya vāgjitā vāyubhojanā // VamPSm_6.14 //	ArADanAya kRzNasya vAc-jitAH vAyu-BojanAH // VamPSm_6.14 //
   daityairnirākṛtān dṛṣṭvā tanayānṛṣisattamāḥ /	dEtyEH-nirAkRtAn dRzwvA tanayAn-Rzi-sattamAH /
   vṛthāputrāhamiti sā nirvedāt praṇayāddharim /	vRTA-putra-aham-iti sA nirvedAt praNayAt-harim /
   tuṣṭāva vāgbhiragryābhiḥ paramārthavabodhinī // VamPSm_6.15 //	tuzwAva vAgBiH-agryABiH parama-arTavaboDinI // VamPSm_6.15 //
   śaraṇyaṃ śaraṇaṃ viṣṇuṃ praṇatā bhaktavatsalam /	SaraNyam SaraNam vizNum praNatA Bakta-vatsalam /
   devadaityamayaṃ cādimadhyamāntasvarūpiṇam // VamPSm_6.16 //	deva-dEtya-mayam ca-Adi-maDyamAnta-svarUpiNam // VamPSm_6.16 //
   aditiruvāca	aditiH-uvAca
   namaḥ kṛtyārtināśāya namaḥ puṣkaramāline /	namaH kRtyA-Arti-nASAya namaH puzkara-mAline /
   namaḥ paramakalyāṇa kalyāṇāyādivedhase // VamPSm_6.17 //	namaH parama-kalyANa kalyANAya-Adi-veDase // VamPSm_6.17 //
   namaḥ paṅkajanetrāya namaḥ paṅkajanābhaye /	namaH paFkaja-netrAya namaH paFkajana-aBaye /
   namaḥ paṅkajasaṃbhūtisaṃbhavāyātmayonaye // VamPSm_6.18 //	namaH paFkaja-saMBUti-saMBavAya-Atmayonaye // VamPSm_6.18 //
   śriyaḥ kāntāya dāntāya dāntadṛśyāya cakriṇe /	SriyaH kAntAya dAntAya dAnta-dRSyAya cakriNe /
   namaḥ padmāsihastāya namaḥ kanakaretase // VamPSm_6.19 //	namaH padmA-asi-hastAya namaH kanakaretase // VamPSm_6.19 //
   tathātmajñānayajñāya yogicintyāya yogine /	taTA-Atma-jQAna-yajQAya yogi-cintyAya yogine /
   nirguṇāya viśeṣāya haraye brahmarūpiṇe // VamPSm_6.20 //	nirguNAya viSezAya haraye brahma-rUpiNe // VamPSm_6.20 //
   jagacca tiṣṭhate yatra jagato yo na dṛsyate /	jagat-ca tizWate yatra jagataH yaH na dRsyate /
   namaḥ sthūlātisūkṣmāya tasmai devāya śārṅiḍṇe // VamPSm_6.21 //	namaH sTUla-ati-sUkzmAya tasmE devAya SArFixNe // VamPSm_6.21 //
   yaṃ na paśyanti paśyanto jagadapyakhilaṃ narāḥ /	yam na paSyanti paSyantaH jagat-api-aKilam narAH /
   apaśyadbhirjagadyaśca dṛśyate hṛdi saṃsthitaḥ // VamPSm_6.22 //	apaSyadBiH-jagadyaH-ca dRSyate hRdi saMsTitaH // VamPSm_6.22 //
   bahirjyoti ralakṣyo yo lakṣyate jyotiṣaḥ paraḥ /	bahis-jyoti ralakzyaH yaH lakzyate jyotizaH paraH /
   yasminneva yataścaiva yasyaitadakhilaṃ jagat // VamPSm_6.23 //	yasmin=-eva yatas-ca-eva yasya-etat-aKilam jagat // VamPSm_6.23 //
   tasmai samastajagatām amarāya namo namaḥ /	tasmE samasta-jagatAm amarAya namaH namaH /
   ādyaḥ prajāpatiḥ so 'pi pitṝṇāṃ paramaḥ patiḥ /	AdyaH prajApatiH saH api pitLNAm paramaH patiH /
   patiḥ surāṇāṃ yastasmai namaḥ kṛṣṇāya vedhase // VamPSm_6.24 //	patiH surANAm yaH-tasmE namaH kRzNAya veDase // VamPSm_6.24 //
   yaḥ pravṛttairnivṛttaiśca karmastasmai virajyate /	yaH pravRttEH-nivRttEH-ca karmaH-tasmE virajyate /
   svargāpavargaphalado namastasmai gadābhṛte // VamPSm_6.25 //	svarga-apavarga-Pala-daH namaH-tasmE gadABRte // VamPSm_6.25 //
   yastu saṃcityamāno 'pi sarvaṃ pāpaṃ vyapohati /	yaH-tu saMcityamAnaH api sarvam pApam vyapohati /
   namastasmai viśuddhāya parasmai harimedhase // VamPSm_6.26 //	namaH-tasmE viSudDAya parasmE harimeDase // VamPSm_6.26 //
   ye paśyantyakhilādhāramīśānamajamavyayam /	ye paSyanti-aKila-ADAram-ISAnam-ajam-avyayam /
   na punarjanmamaraṇaṃ prāpnuvanti namāmi tam // VamPSm_6.27 //	na punar-janma-maraNam prApnuvanti namAmi tam // VamPSm_6.27 //
   yo yajño yajñaparamairijyate yajñasaṃsthitaḥ /	yaH yajQaH yajQa-paramEH-ijyate yajQa-saMsTitaH /
   taṃ yajñapuruṣaṃ viṣṇuṃ namāmi prabhumīśvaram // VamPSm_6.28 //	tam yajQapuruzam vizNum namAmi praBum-ISvaram // VamPSm_6.28 //
   gīyate sarvavedeṣu vedavidbhirvidāṃ gatiḥ /	gIyate sarva-vedezu veda-vidBiH-vidAm gatiH /
   yastasmai vedavedyāya nityāya viṣṇave namaḥ // VamPSm_6.29 //	yaH-tasmE veda-vedyAya nityAya vizNave namaH // VamPSm_6.29 //
   yato viśvaṃ samudbhūtaṃ yasmin pralayameṣyati /	yatas viSvam samudBUtam yasmin pralayam-ezyati /
   viśvodbhavapratiṣṭhāya namastasmai mahātmane // VamPSm_6.30 //	viSva-udBava-pratizWAya namaH-tasmE mahAtmane // VamPSm_6.30 //
   ābrahmastambaparyantaṃ vyāptaṃ yena carācaram /	Abrahma-stamba-paryantam vyAptam yena carAcaram /
   māyājālasamunnaddhaṃ tamupendraṃ namāmyaham // VamPSm_6.31 //	mAyA-jAla-samunnadDam tam-upendram namAmi-aham // VamPSm_6.31 //
   yo 'tra toyasvarūpastho bibhartyakhilamīśvaraḥ /	yaH atra toya-sva-rUpa-sTaH biBarti-aKilam-ISvaraH /
   viśvaṃ viśvapatiṃ viṣṇuṃ taṃ namāmi prajāpatim // VamPSm_6.32 //	viSvam viSva-patim vizNum tam namAmi prajApatim // VamPSm_6.32 //
   mūrta tamo 'suramayaṃ tadvidho vinihanti yaḥ /	mUrta tamaH asura-mayam tadviDaH vinihanti yaH /
   rātrijaṃ sūryarūpī ca tamupendraṃ namāmyaham // VamPSm_6.33 //	rAtri-jam sUrya-rUpI ca tam-upendram namAmi-aham // VamPSm_6.33 //
   yasyākṣiṇi candrasūryau sarvalokaśubhāśubham /	yasya-akziNi candra-sUryO sarva-loka-SuBa-aSuBam /
   paśyataḥ karma satataṃ tamupendraṃ namāmyaham // VamPSm_6.34 //	paSyataH karma satatam tam-upendram namAmi-aham // VamPSm_6.34 //
   yasmin sarveśvare sarvaṃ satyametanmayoditam /	yasmin sarva-ISvare sarvam satyam-etat-mayA-uditam /
   nānṛtaṃ tamajaṃ viṣṇuṃ namāmi prabhavāvyayam // VamPSm_6.35 //	na-anRtam tam-ajam vizNum namAmi praBava-avyayam // VamPSm_6.35 //
   yadyetatsatyamuktaṃ me bhūyaścāto janārdana /	yadi-etat-satyam-uktam me BUyas-ca-atas janArdana /
   satyena tena sakalāḥ pūryantāṃ me manorathāḥ // VamPSm_6.36 //	satyena tena sakalAH pUryantAm me manoraTAH // VamPSm_6.36 //
   iti śrīvāmanapurāṇe saromāhātmye ṣaṣṭho 'dhyāyaḥ	iti SrI-vAmanapurANe saromAhAtmye zazWaH aDyAyaH
   lomaharṣaṇa uvāca /	loma-harzaNaH uvAca /
   evaṃ stuto 'tha bhagavān vāsudeva uvāca tām /	evam stutaH aTa BagavAn vAsudevaH uvAca tAm /
   adṛśyaḥ sarvabhūtānāṃ tasyāḥ saṃdarśane sthitaḥ // VamPSm_7.1 //	adRSyaH sarva-BUtAnAm tasyAH saMdarSane sTitaH // VamPSm_7.1 //
   śrībhagavānuvāca	SrI-BagavAn-uvAca
   manorathāṃstvamadite yānicchasyabhivāñchitān /	manoraTAn=-tvam-adite yA-an-icCasi-aBivAQCitAn /
   tāṃstvaṃ prāpyasi dharmajñe matprasādānna saṃśayaḥ // VamPSm_7.2 //	tAn=-tvam prApyasi Darma-jQe mad-prasAdAt-na saMSayaH // VamPSm_7.2 //
   śṛṇu tvaṃ ca mahābhāge varo yaste hṛti sthitaḥ /	SRNu tvam ca mahABAge varaH yaH-te hRti sTitaH /
   maddarśanaṃ hi viphalaṃ na kadācid bhaviṣyati // VamPSm_7.3 //	mad-darSanam hi viPalam na kadAcid Bavizyati // VamPSm_7.3 //
   yaśceha tvadvane sthitvā trirātraṃ vai kariṣyati /	yaH-ca-iha tvad-vane sTitvA tri-rAtram vE karizyati /
   sarve kāmāḥ samṛdhyante manasā yānihecchati // VamPSm_7.4 //	sarve kAmAH samRDyante manasA yAn-iha-icCati // VamPSm_7.4 //
   dūrastho 'pi vanaṃ yastu adityāḥ smarate naraḥ /	dUra-sTaH api vanam yaH-tu adityAH smarate naraH /
   so 'pi yāti paraṃ sthānaṃ kiṃ punarnivasan naraḥ // VamPSm_7.5 //	saH api yAti param sTAnam kim punar-nivasan naraH // VamPSm_7.5 //
   yaśceha brāhmaṇān pañca trīn vā dvāvekameva vā /	yaH-ca-iha brAhmaNAn paQca trIn vA dvO=-ekam-eva vA /
   bhojayecchraddhayā yuktāḥ sa yāti paramāṃ gatim // VamPSm_7.6 //	Bojayet-SradDayA yuktAH sa yAti paramAm gatim // VamPSm_7.6 //
   aditiruvāca	aditiH-uvAca
   yadi deva prasannastvaṃ bhaktyā me bhaktavatsala /	yadi deva prasannaH-tvam BaktyA me Bakta-vatsala /
   trailokyādhipatiḥ putrastadastu mama vāsavaḥ // VamPSm_7.7 //	trElokya-aDipatiH putraH-tat-astu mama vAsavaH // VamPSm_7.7 //
   hṛtaṃ rājyaṃ hṛtaścāsya yajñabhāga ihāsuraiḥ /	hRtam rAjyam hRtaH-ca-asya yajQa-BAgaH iha-asurEH /
   tvayi prasanne parada tat prāpnotu suto mama // VamPSm_7.8 //	tvayi prasanne para-da tat prApnotu sutaH mama // VamPSm_7.8 //
   hṛtaṃ rājyaṃ na duḥkhāya mama putrasya keśava /	hRtam rAjyam na duHKAya mama putrasya keSavaH /
   prapannadāyavibhraṃśo bādhāṃ me kurute hṛti // VamPSm_7.9 //	prapanna-dAya-viBraMSaH bADAm me kurute hRti // VamPSm_7.9 //
   śrībhagavānuvāca	SrI-BagavAn-uvAca
   kṛtaḥ prasādo hi mayā tava devi yathepsitam /	kRtaH prasAdaH hi mayA tava devi yaTA-Ipsitam /
   svāṃśena caiva te garbhe saṃbhaviṣyāmi kaśyapāt // VamPSm_7.10 //	sva-aMSena ca-eva te garBe saMBavizyAmi kaSyapAt // VamPSm_7.10 //
   tava garbhe samudbhūtastataste ye tvarātayaḥ /	tava garBe samudBUtaH-tatas-te ye tvarAtayaH /
   tānahaṃ ca haniṣyāmi nivṛttā bhava nandini // VamPSm_7.11 //	tAn-aham ca hanizyAmi nivRttA Bava nandini // VamPSm_7.11 //
   aditiruvāca	aditiH-uvAca
   prasīda devadeveśa namaste viśvabhāvana /	prasIda devadeveSa namaH-te viSvaBAvanaH /
   nāhaṃ tvāmudare voḍhumīśa śakṣyāmi keśava /	na-aham tvAm-udare voXum-ISa SakzyAmi keSavaH /
   yasmin pratiṣṭhitaṃ sarvaṃ viśvayonistvamīśvaraḥ // VamPSm_7.12 //	yasmin pratizWitam sarvam viSvayoniH-tvam-ISvaraH // VamPSm_7.12 //
   ahaṃ tvāṃ ca vahiṣyāmi ātmānaṃ caiva nandini /	aham tvAm ca vahizyAmi AtmAnam ca-eva nandini /
   na ca pīḍāṃ kariṣyāmi svasti te 'stu vrajāmyaham // VamPSm_7.13 //	na ca pIxAm karizyAmi svasti te astu vrajAmi-aham // VamPSm_7.13 //
   ityuktvāntarhite deve 'ditirgarbhaṃ samādadhe /	iti-uktvA-antarhite deve aditiH-garBam samAdaDe /
   garbhasthite tataḥ khṛṣṇe cacāla saralā kṣitiḥ /	garBa-sTite tatas KRzNe cacAla saralA kzitiH /
   cakampire mahāśailā jagmuḥ kṣobhaṃ mahābdhayaḥ // VamPSm_7.14 //	cakampire mahA-SElAH jagmuH kzoBam mahA-abDayaH // VamPSm_7.14 //
   yato yato 'ditiryāti dadāti padamuttamam /	yatas yatas aditiH-yAti dadAti padam-uttamam /
   tatastataḥ kṣitiḥ khedānnanāma dvijapuṅgavāḥ // VamPSm_7.15 //	tatas-tatas kzitiH Keda-an-na-nAma dvija-puFgavAH // VamPSm_7.15 //
   daityānāmapi sarveṣāṃ garbhasthe madhusūdane /	dEtyAnAm-api sarvezAm garBa-sTe maDusUdane /
   babhūva tejaso hāniryathoktaṃ parameṣṭhinā // VamPSm_7.16 //	baBUva tejasaH hAniH-yaTA-uktam paramezWinA // VamPSm_7.16 //
   iti śrīvāmanapurāṇe saromāhātmye sapmo 'dhyāyaḥ	iti SrI-vAmanapurANe saromAhAtmye sapmaH aDyAyaH
   lomaharṣaṇa uvāca /	loma-harzaNaH uvAca /
   nisteso 'surān dṛṣṭavā samastānasureśvaraḥ /	nistesaH asurAn dRzwavA samastAn-asura-ISvaraH /
   prahlādamatha papraccha balirātmapitāmaham // VamPSm_8.1 //	prahlAdam-aTa papracCa baliH-Atma-pitAmaham // VamPSm_8.1 //
   baliruvāca	baliH-uvAca
   tāta nistejaso daityā nirdagdhā iva vahninā /	tAta nistejasaH dEtyAH nirdagDAH iva vahninA /
   kimete sahasaivādya brahmadaṇḍahatā iva // VamPSm_8.2 //	kim-ete sahasA-eva-adya brahmadaNxa-hatAH iva // VamPSm_8.2 //
   duriṣṭaṃ kiṃ tu daityānāṃ ki kṛtyā vidhinirmitā /	durizwam kim tu dEtyAnAm ki kRtyA viDi-nirmitAH /
   nāśāyaiṣāṃ samudbhutā yena nistejaso 'surāḥ // VamPSm_8.3 //	nASAya-ezAm samudButAH yena nistejasaH asurAH // VamPSm_8.3 //
   lomaharṣaṇa uvāca	lomaharzaNaH uvAca
   ityasuravarastena pṛṣṭaḥ pautreṇa brāhmaṇāḥ /	iti-asura-varaH-tena pRzwaH pOtreNa brAhmaNAH /
   ciraṃ dhyātvā jagādedamasuraṃ taṃ tadā balim // VamPSm_8.4 //	ciram DyAtvA jagAda-idam-asuram tam tadA balim // VamPSm_8.4 //
   prahlāda uvāca	prahlAdaH uvAca
   calanti girayo bhīmirjahāti sahasā dhatim /	calanti girayaH BImiH-jahAti sahasA Datim /
   sadyaḥ samudrāḥ kṣubhitā daityā nistejasaḥ kṛtāḥ // VamPSm_8.5 //	sadyas samudrAH kzuBitAH dEtyAH nistejasaH kRtAH // VamPSm_8.5 //
   sūryodaye yathā pūrvaṃ tathā gacchanti na grahāḥ /	sUrya-udaye yaTA pUrvam taTA gacCanti na grahAH /
   devānāṃ ca parā lakṣmīḥ karaṇenānumīyate // VamPSm_8.6 //	devAnAm ca parA lakzmIH karaNena-anumIyate // VamPSm_8.6 //
   mahadetanmahābāho kāraṇaṃ dānaveśvara /	mahat-etat-mahA-bAho kAraNam dAnava-ISvara /
   na hyalpamiti mantavyaṃ tvayā kāryaṃ kathañcana // VamPSm_8.7 //	na hi-alpam-iti mantavyam tvayA kAryam kaTaQcana // VamPSm_8.7 //
   lomaharṣaṇa uvāca	lomaharzaNaH uvAca
   ityuktvā dānavapatiṃ prahlādaḥ so 'surottamaḥ /	iti-uktvA dAnava-patim prahlAdaH saH asura-uttamaH /
   atyarthabhakto deveśaṃ jagāma manasā harim // VamPSm_8.8 //	atyarTa-BaktaH deveSam jagAma manasA harim // VamPSm_8.8 //
   sa dhyānapathagaṃ kṛtvā prahlādaśca mano 'suraḥ /	sa DyAna-paTa-gam kRtvA prahlAdaH-ca manaH asuraH /
   vicārayāmāsa tato yathā devo janārdanaḥ // VamPSm_8.9 //	vicArayAmAsa tatas yaTA devaH janArdanaH // VamPSm_8.9 //
   sa dadarśodare 'dityāḥ prahlādo vāmanākṛtim /	sa dadarSa-udare adityAH prahlAdaH vAmana-AkRtim /
   tadantaśca vasūn rudrānaśvinau sarutāstathā // VamPSm_8.10 //	tad-antar-ca vasUn rudrAn-aSvinO sarutAH-taTA // VamPSm_8.10 //
   sādhyān viśve tathādityān gandharvoragarākṣasān /	sADyAn viSve taTA-AdityAn ganDarva-uraga-rAkzasAn /
   virocanaṃ ca tanayaṃ baliṃ cāsuranāyakam // VamPSm_8.11 //	virocanam ca tanayam balim ca-asura-nAyakam // VamPSm_8.11 //
   jambhaṃ kujambhaṃ narakaṃ bāṇamanyāṃstathāsurān /	jamBam kujamBam narakam bANam-anyAn=-taTA-asurAn /
   ātmānamurvīṃ gaganaṃ vāyuṃ vāri hutāśanam // VamPSm_8.12 //	AtmAnam-urvIm gaganam vAyum vAri hutASanam // VamPSm_8.12 //
   samudrādrisariddvīpān sarāṃsi ca paśūn mahīm /	samudra-adri-sarit-dvIpAn sarAMsi ca paSUn mahIm /
   vayomanuṣyānakhilāṃstathaiva ca sarīsṛpān // VamPSm_8.13 //	vayaH-manuzyAn-aKilAn=-taTA-eva ca sarIsRpAn // VamPSm_8.13 //
   samastalokasraṣṭāraṃ brahmaṇaṃ bhavameva ca /	samasta-loka-srazwAram brahmaNam Bavam-eva ca /
   grahanakṣatratārāśca dakṣādyāṃśca prajāpatīn // VamPSm_8.14 //	graha-nakzatra-tArAH-ca dakza-AdyAn=-ca prajApatIn // VamPSm_8.14 //
   saṃpaśyan vismayāviṣṭaḥ prakṛtisthaḥ kṣaṇāt punaḥ /	saMpaSyan vismaya-AvizwaH prakRti-sTaH kzaNAt punar /
   prahlādaḥ prāha daityendraṃ baliṃ vairociniṃ tataḥ // VamPSm_8.15 //	prahlAdaH prAha dEtya-indram balim vErocinim tatas // VamPSm_8.15 //
   tatsaṃjñātaṃ mayā sarvaṃ yadarthaṃ bhavatāmiyam /	tad-saMjQAtam mayA sarvam yad-arTam BavatAm-iyam /
   tejaso hānirutpannā śṛṇvantu tadaśeṣataḥ // VamPSm_8.16 //	tejasaH hAniH-utpannA SRNvantu tat-aSezatas // VamPSm_8.16 //
   devadevo jagadyonirayonirjagadādijaḥ /	devadevaH jagadyoniH-ayoniH-jagat-Adi-jaH /
   anādirādirviśvasya vareṇyo varado hariḥ // VamPSm_8.17 //	anAdiH-AdiH-viSvasya vareNyaH vara-daH hariH // VamPSm_8.17 //
   parāvarāṇāṃ paramaḥ parāparasatāṃ gatiḥ /	parAvarANAm paramaH para-aparasatAm gatiH /
   prabhuḥ pramāṇaṃ mānānāṃ saptalokagurorguruḥ /	praBuH pramANam mAnAnAm sapta-loka-guroH-guruH /
   sthitiṃ kartu jagannāthaḥ so 'cintyo garbhatāṃ gataḥ // VamPSm_8.18 //	sTitim kartu jagannATaH saH acintyaH garBa-tAm gataH // VamPSm_8.18 //
   prabhuḥ prabhūṇāṃ paramaḥ parāṇāmanādimadhyo bhagavānanantaḥ /	praBuH praBUNAm paramaH parANAm-anAdi-maDyaH BagavAn-anantaH /
   trailokyamaṃśena sanāthamekaḥ kartu mahātmāditijo 'vatīrmaḥ // VamPSm_8.19	trElokyam-aMSena sa-nATam-ekaH kartu mahAtmA-Aditi-jaH avatIrmaH // VamPSm_8.19
   na yasya rudro na ca padmayonirnendro na sūryendumarīcimiśrāḥ /	na yasya rudraH na ca padmayoniH-na-indraH na sUrya-indu-marI-ci-miSrAH /
   jānanti daityādhipa yatsvarūpaṃ sa vāsudevaḥ kalayāvatīrṇaḥ // VamPSm_8.20	jAnanti dEtya-aDipa yat-svarUpam sa vAsudevaH kalayA-avatIrNaH // VamPSm_8.20
   yamakṣaraṃ vedavido vadanti viśanti yaṃ jñānavidhūtapāpāḥ /	yam-akzaram veda-vidaH vadanti viSanti yam jQAna-viDUta-pApAH /
   yasmin praviṣṭā na purarbhavanti taṃ vāsudevaṃ praṇamāmi devam //	yasmin pravizwAH na purarBavanti tam vAsudevam praNamAmi devam //
   VamPSm_8.21 //	VamPSm_8.21 //
   bhṛtānyaśeṣāṇi yato bhavanti yathormayastoyandherajasram /	BRtAni-aSezANi yatas Bavanti yaTA-UrmayaH-toyanDeH-ajasram /
   layaṃ ca yasmin pralaye prayānti taṃ vāsudevaṃ praṇato 'smyacintyam //	layam ca yasmin pralaye prayAnti tam vAsudevam praNataH asmi-acintyam //
   VamPSm_8.22 //	VamPSm_8.22 //
   na yasya rūpaṃ na balaṃ prabhāvo na ca pratāpaḥ paramasya puṃsaḥ /	na yasya rUpam na balam praBAvaH na ca pratApaH paramasya puMsaH /
   vijñāyate sarvapitāmahādyaistaṃ vāsudevaṃ praṇamāmi nityam // VamPSm_8.23	vijQAyate sarva-pitAmaha-AdyEH-tam vAsudevam praNamAmi nityam // VamPSm_8.23
   rūpasya cakṣurgrahaṇe tvageṣā sparśagrahitrī rasanā rasasya /	rUpasya cakzuH-grahaNe tvac-ezA sparSa-grahitrI rasanA rasasya /
   ghrāṇaṃ ca gandhagrahaṇe niyuktaṃ na ghrāṇacakṣuḥ śravaṇādi tasya //	GrANam ca ganDa-grahaNe niyuktam na GrANa-cakzuH SravaNa-Adi tasya //
   VamPSm_8.24 //	VamPSm_8.24 //
   svayaṃprakāśaḥ paramārthato yaḥ sarveśvaro veditavyaḥ sa yuktyā /	svayaMprakASaH paramArTataH yaH sarva-ISvaraH veditavyaH sa yuktyA /
   śakyaṃ tamīḍyamanaghaṃ ca devaṃ grāhyaṃ nato 'haṃ harimīśitāram //	Sakyam tam-Ixyam-anaGam ca devam grAhyam nataH aham harim-ISitAram //
   VamPSm_8.25 //	VamPSm_8.25 //
   yenaikadaṃṣṭreṇa samuddhṛteyaṃ dharācalā dhārayatīha sarvam /	yena-eka-daMzwreNa samudDRtA-iyam DarA-acalA DArayati-iha sarvam /
   śete grasitvā sakalaṃ jagad yastamīḍyamīśaṃ praṇato 'smi viṣṇum //	Sete grasitvA sakalam jagat yaH-tam-Ixyam-ISam praNataH asmi vizNum //
   VamPSm_8.26 //	VamPSm_8.26 //
   aṃśāvatīrṇena ca yena garbhe hṛtāni tejāṃsi mahāsurāṇām /	aMSa-avatIrNena ca yena garBe hRtAni tejAMsi mahA-asurANAm /
   namāmi taṃ devamanantamīśamaśeṣasaṃsārataroḥ kuṭhāram // VamPSm_8.27 //	namAmi tam devam-anantam-ISam-aSeza-saMsAra-taroH kuWAram // VamPSm_8.27 //
   devo jagadyonirayaṃ mahātmā sa ṣoḍśāṃśena mahāsurendrāḥ /	devaH jagadyoniH-ayam mahAtmA sa zoxSa-aMSena mahA-asura-indrAH /
   surendramāturjaṭharaṃ praviṣṭo hṛtāni vastena balaṃ vapūṃṣi // VamPSm_8.28	sura-indra-mAtuH-jaWaram pravizwaH hRtAni vaH-tena balam vapUMzi // VamPSm_8.28
   baliruvāca	baliH-uvAca
   tāta ko 'yaṃ harirnāma yato no bhayamāgatam /	tAta kaH ayam hariH-nAma yatas naH Bayam-Agatam /
   santi me śataśo daityā vāsudevabalādhikāḥ // VamPSm_8.29 //	santi me SataSas dEtyAH vAsudeva-bala-aDikAH // VamPSm_8.29 //
   vipracittiḥ śibiḥ śaṅkurayaḥ śaṅkustathaiva ca /	vipracittiH SibiH SaFkurayaH SaFkuH-taTA-eva ca /
   hayaśirā aśvaśirā bhaṅgakāro mahāhanuḥ // VamPSm_8.30 //	hayaSirAH aSvaSirAH BaFga-kAraH mahA-hanuH // VamPSm_8.30 //
   pratāpī praghaśaḥ śaṃbhuḥ kukkurākṣaśca durjayaḥ /	pratApI praGaSas SaMBuH kukkurAkzaH-ca durjayaH /
   ete cānye ca me santi daiteyā dānavāstathā // VamPSm_8.31 //	ete ca-anye ca me santi dEteyAH dAnavAH-taTA // VamPSm_8.31 //
   mahābalā mahāvīryā bhūbhāradharaṇakṣamāḥ /	mahA-balAH mahA-vIryAH BU-BAra-DaraNa-kzamAH /
   eṣāmekaikaśaḥ kṛṣṇo na vīryārddhena saṃmitaḥ // VamPSm_8.32 //	ezAm-ekEkaSas kRzNaH na vIrya-ardDena saMmitaH // VamPSm_8.32 //
   lomaharṣama uvāca	lomaharzamaH uvAca
   pautrasyaitad vacaḥ śrutvā prahlādo daityasattamaḥ /	pOtrasya-etat vacaH SrutvA prahlAdaH dEtya-sattamaH /
   sakrodhaśca baliṃ prāha vaikuṇṭhākṣepavādinam // VamPSm_8.33 //	sa-kroDaH-ca balim prAha vEkuNWa-Akzepa-vAdinam // VamPSm_8.33 //
   vināśamupayāsyanti daityā ye cāpi dānavāḥ /	vinASam-upayAsyanti dEtyAH ye ca-api dAnavAH /
   yeṣāṃ tvamīdṛśo rājā durbuddhiravivekavān // VamPSm_8.34 //	yezAm tvam-IdRSaH rAjA durbudDiH-avivekavAn // VamPSm_8.34 //
   devadevaṃ mahābhāgaṃ vāsudevamajaṃ vibhum /	devadevam mahABAgam vAsudevam-ajam viBum /
   tvāmṛte pāpasaṅkalpa ko 'nya evaṃ vadiṣyati // VamPSm_8.35 //	tvAm-Rte pApa-saFkalpa kaH anyaH evam vadizyati // VamPSm_8.35 //
   ya ete bhavatā proktāḥ samastā daityadānavāḥ /	ye ete BavatA proktAH samastAH dEtya-dAnavAH /
   sabrahmakāstathā devāḥ sthāvarāntā vibhūtayaḥ // VamPSm_8.36 //	sa-brahmakAH-taTA devAH sTAvara-antAH viBUtayaH // VamPSm_8.36 //
   tvaṃ cāhaṃ ca jagaccedaṃ sādridrumanadīvanam /	tvam ca-aham ca jagat-ca-idam sa-adri-druma-nadI-vanam /
   sasamudradvīpaloko 'yaṃ yaścedaṃ sacarācaram // VamPSm_8.37 //	sa-samudradvIpa-lokaH ayam yaH-ca-idam sa-carAcaram // VamPSm_8.37 //
   yasyābhivādyavandyasya vyāpinaḥ paramātmanaḥ /	yasya-aBivAdya-vandyasya vyApinaH paramAtmanaH /
   ekāṃśāṃśakalājanma kastamevaṃ pravakṣyati // VamPSm_8.38 //	eka-aMSa-aMSa-kalA-janma kaH-tam-evam pravakzyati // VamPSm_8.38 //
   ṛte vināśābimukhaṃ tvāmekamavivekinam /	Rte vinASa-abimuKam tvAm-ekam-avivekinam /
   durbuddhimajitātmānaṃ vṛddhānaṃ śāsanātigam // VamPSm_8.39 //	durbudDim-ajita-AtmAnam vRdDAnam SAsana-atigam // VamPSm_8.39 //
   śocyo 'haṃ yasya me gehe jātastava pitādhamaḥ /	SocyaH aham yasya me gehe jAtaH-tava pitA-aDamaH /
   yasya tvamīdṛśaḥ putro devadevāvamānakaḥ // VamPSm_8.40 //	yasya tvam-IdRSaH putraH devadeva-avamAnakaH // VamPSm_8.40 //
   tiṣṭhatvanekasaṃsārasaṃghātaughavināśini /	tizWatu-aneka-saMsAra-saMGAta-oGa-vinASini /
   kṛṣṇe bhaktirahaṃ tāvadavekṣyo bhavatā na kim // VamPSm_8.41 //	kRzNe BaktiH-aham tAvat-avekzyaH BavatA na kim // VamPSm_8.41 //
   na me priyataraḥ kṛṣṇādapi deho 'yamātmanaḥ /	na me priyataraH kRzNAt-api dehaH ayam-AtmanaH /
   iti jānātyayaṃ loko bhavāṃśca ditinandana // VamPSm_8.42 //	iti jAnAtyayam lokaH BavAn=-ca diti-nandana // VamPSm_8.42 //
   jānannapi priyataraṃ prāṇebhyo 'pi hariṃ mama /	jAnan=-api priyataram prANeByaH api harim mama /
   nindāṃ karoṣi tasya tvamakurvan gauravaṃ mama // VamPSm_8.43 //	nindAm karozi tasya tvam-akurvan gOravam mama // VamPSm_8.43 //
   virocanastava gururgurustayāpyahaṃ bale /	virocanaH-tava guruH-guruH-tayA-api-aham bale /
   mamāpi sarvajagatāṃ gururnārāyaṇo hariḥ // VamPSm_8.44 //	mama-api sarva-jagatAm guruH-nArAyaNaH hariH // VamPSm_8.44 //
   nindāṃ karoṣi tasmistvaṃ kṛṣṇe gurugurorgurau /	nindAm karozi tasmiH-tvam kRzNe guru-guroH-gurO /
   yasmāt tasmādihaiva tvam aiśvaryād bhrāṃśameṣyasi // VamPSm_8.45 //	yasmAt tasmAt-iha-eva tvam ESvaryAt Bra-aMSam-ezyasi // VamPSm_8.45 //
   sa devo jagatāṃ nātho bale prabhurjanārdanaḥ /	sa devaH jagatAm nATaH bale praBuH-janArdanaH /
   nanvahaṃ pratyavekṣyaste bhaktimānatra me guruḥ // VamPSm_8.46 //	nanu-aham pratyavekzyaH-te BaktimAn-atra me guruH // VamPSm_8.46 //
   etāvanmātramapyatra nindatā jagato gurum /	etAvat-mAtram-api-atra nindatA jagataH gurum /
   nāpekṣitastvayā yasmāt tasmācchāpaṃ dadāmi te // VamPSm_8.47 //	na-apekzitaH-tvayA yasmAt tasmAt-SApam dadAmi te // VamPSm_8.47 //
   yathā me śirasaśchedādidaṃ gurutaraṃ bale /	yaTA me SirasaH-CedAt-idam gurutaram bale /
   tvayoktamacyutākṣepaṃ rājyabhraṣṭastathā pata // VamPSm_8.48 //	tvayA-uktam-acyuta-Akzepam rAjya-BrazwaH-taTA pata // VamPSm_8.48 //
   yathā na kṛṣṇādaparaḥ paritrāṇaṃ bhavārṇave /	yaTA na kRzNAt-aparaH paritrANam Bava-arNave /
   tathācireṇa paśyeyaṃ bhavantaṃ rājyavicyutam // VamPSm_8.49 //	taTA-acireNa paSyeyam Bavantam rAjya-vicyutam // VamPSm_8.49 //
   iti śrīvāmanapurāṇe saromāhātmye aṣṭamo 'dhyāyaḥ	iti SrI-vAmanapurANe saromAhAtmye azwamaH aDyAyaH
   lomaharṣaṇa uvāca /	loma-harzaNaH uvAca /
   iti daityapatiḥ śrutvā vacanaṃ raudramapriyam /	iti dEtya-patiH SrutvA vacanam rOdram-apriyam /
   prasādayāmāsa guruṃ praṇipatya punaḥ punaḥ // VamPSm_9.1 //	prasAdayAmAsa gurum praNipatya punar punar // VamPSm_9.1 //
   baliruvāca	baliH-uvAca
   prasīda tāta mā kopaṃ kuru mohahate mayi /	prasIda tAta mA kopam kuru moha-hate mayi /
   balāvalepamūḍhena mayaitadvākyamīritam // VamPSm_9.2 //	bala-avalepa-mUXena mayA-etat-vAkyam-Iritam // VamPSm_9.2 //
   mohāpahatavijñānaḥ papo 'haṃ ditijottama /	moha-apahata-vijQAnaH papaH aham ditija-uttamaH /
   yacchapto 'smi durācārastatsādhu bhavatā kṛtam // VamPSm_9.3 //	yat-SaptaH asmi durAcAraH-tad-sADu BavatA kRtam // VamPSm_9.3 //
   rājyabhraṃśaṃ yaśobhraṃśaṃ prapsyāmīti tatastvaham /	rAjya-BraMSam yaSaH-BraMSam prapsyAmi-iti tatas-tu-aham /
   viṣaṇṇo 'si yathā tāta tathaivāvinaye kṛte // VamPSm_9.4 //	vizaNNaH asi yaTA tAta taTA-eva-avinaye kRte // VamPSm_9.4 //
   trailokyarājyamaiśvaryamanyadvā nātidurlabham /	trElokya-rAjyam-ESvaryam-anyat-vA na-ati-durlaBam /
   sasāre durlabhāstāta guravo ye bhavadvidhāḥ // VamPSm_9.5 //	sasAre durlaBAH-tAta guravaH ye BavadviDAH // VamPSm_9.5 //
   prasīda tāta mā kopaṃ kartumarhasi daityapa /	prasIda tAta mA kopam kartum-arhasi dEtyapaH /
   tvatkopaparidagdho 'haṃ paritapye divāniśam // VamPSm_9.6 //	tvad-kopa-paridagDaH aham paritapye divAniSam // VamPSm_9.6 //
   prahlāda uvāca	prahlAdaH uvAca
   vatsa kopena me moho janitastena te mayā /	vatsa kopena me mohaH janitaH-tena te mayA /
   śāpo datto vivekaśca mohenāpahṛto mama // VamPSm_9.7 //	SApaH dattaH vivekaH-ca mohena-apahRtaH mama // VamPSm_9.7 //
   yadi mohena me jñānaṃ nākṣiptaṃ syānmahāsura /	yadi mohena me jQAnam na-Akziptam syAt-mahA-asuraH /
   tatkathaṃ sarvagaṃ jānan hariṃ kaccicchapāmyaham // VamPSm_9.8 //	tat-kaTam sarvagam jAnan harim kaccit-SapAmi-aham // VamPSm_9.8 //
   yo yaḥ śāpo mayā datto bhavato 'surapuṅgava /	yaH yaH SApaH mayA dattaH BavataH asura-puFgavaH /
   bhāvyametena nūnaṃ te tasmāttvaṃ mā viṣīda vai // VamPSm_9.9 //	BAvyam-etena nUnam te tasmAt-tvam mA vizIda vE // VamPSm_9.9 //
   adyaprabhṛti deveśe bhagavatyacyute harau /	adya-praBRti deveSe Bagavati-acyute harO /
   bhavethā bhaktimānīśe sa te trātā bhaviṣyati // VamPSm_9.10 //	BaveTAH BaktimAn-ISe sa te trAtA Bavizyati // VamPSm_9.10 //
   śāpaṃ prāpya ca me vīra deveśaḥ saṃsmṛtastvayā /	SApam prApya ca me vIra deveSaH saMsmRtaH-tvayA /
   tathā tathā vadiṣyāmi śreyastvaṃ prāpsyase yathā // VamPSm_9.11 //	taTA taTA vadizyAmi SreyaH-tvam prApsyase yaTA // VamPSm_9.11 //
   lomaharṣaṇa uvāca	lomaharzaNaH uvAca
   aditirvaramāsādya sarvakāmasamṛddhidam /	aditiH-varam-AsAdya sarva-kAma-samRdDi-dam /
   krameṇa hyudare devo vṛddhiṃ prāpto mahāyaśāḥ // VamPSm_9.12 //	krameNa hi-udare devaH vRdDim prAptaH mahA-yaSAH // VamPSm_9.12 //
   tato māse 'tha daśame kāle prasava āgate /	tatas mAse aTa daSame kAle prasavaH Agate /
   ajāyata sa govindo bhagavān vāmanākṛtiḥ // VamPSm_9.13 //	ajAyata sa govindaH BagavAn vAmana-AkRtiH // VamPSm_9.13 //
   avatīrṇe jagannāthe tasmin sarvāmareśvare /	avatIrNe jagannATe tasmin sarva-amara-ISvare /
   devāśca mumucurduḥkhaṃ devamātāditistathā // VamPSm_9.14 //	devAH-ca mumucuH-duHKam devamAtA-aditiH-taTA // VamPSm_9.14 //
   vavurvātāḥ sukhaspārśā nīrajaskamabhūnnabhaḥ /	vavuH-vAtAH suKa-spArSA nIrajaskam-aBUt-naBaH /
   dharme ca sarvabhūtānāṃ tadā matirajāyata // VamPSm_9.15 //	Darme ca sarva-BUtAnAm tadA matiH-ajAyata // VamPSm_9.15 //
   nodvegaścāpyabhūd dehe manujānāṃ dvijottamāḥ /	na-udvegaH-ca-api-aBUt dehe manujAnAm dvijottamAH /
   tadā hi sarvabhūtānāṃ dharme matirajāyata // VamPSm_9.16 //	tadA hi sarva-BUtAnAm Darme matiH-ajAyata // VamPSm_9.16 //
   taṃ jātamātraṃ bhagavān brahma lokapitāmahaḥ /	tam jAta-mAtram BagavAn brahma lokapitAmahaH /
   jātakarmādikāṃ kṛtvā kriyāṃ tuṣṭāva ca prabhum // VamPSm_9.17 //	jAtakarma-AdikAm kRtvA kriyAm tuzwAva ca praBum // VamPSm_9.17 //
   brahmovāca	brahmA-uvAca
   jayādhīśa jayājeya jaya viśvaguro hare /	jaya-aDISa jaya-Ajeya jaya viSva-guro hare /
   janmamṛtyujarātīta jayānanta jayācyuta // VamPSm_9.18 //	janma-mRtyu-jarA-atIta jaya-ananta jaya-acyuta // VamPSm_9.18 //
   jayājita jayāśeṣa jayāvyaktasthite jaya /	jaya-ajita jaya-aSeza jaya-avyakta-sTite jaya /
   paramārthārtha sarvajña jñānajñeyārthaniḥsṛta // VamPSm_9.19 //	paramArTa-arTa sarvajQa jQAna-jQeya-arTa-niHsRtaH // VamPSm_9.19 //
   jayāśeṣa jagatsākṣiñjagatkartarjagadguro /	jaya-aSeza jagat-sa-akziQjagat-kartar-jagadguro /
   jagato 'jagadanteśa sthitau pālayate jaya // VamPSm_9.20 //	jagataH ajagat-anta-ISa sTitO pAlayate jaya // VamPSm_9.20 //
   jayākhila jayāśeṣa jaya sarvahṛdisthita /	jaya-aKila jaya-aSeza jaya sarva-hRdisTitaH /
   jayādimadhyāntamaya sarvajñānamayottama // VamPSm_9.21 //	jaya-Adi-maDya-antamaya sarva-jQAna-maya-uttamaH // VamPSm_9.21 //
   mumukṣubhiranirdeśya nityahṛṣṭa jayeśvara /	mumukzuBiH-anirdeSya nitya-hRzwa jaya-ISvara /
   yogibhirmuktikāmaistu damādighuṇabhūṣaṇa // VamPSm_9.22 //	yogiBiH-mukti-kAmEH-tu dama-Adi-GuNa-BUzaNa // VamPSm_9.22 //
   jayātisūkṣma durjñeya jaya sthūla jaganmaya /	jaya-ati-sUkzma durjQeya jaya sTUla jagat-mayaH /
   jaya sūkṣmātisūkṣma tvaṃ jayānindriya sendriya // VamPSm_9.23 //	jaya sUkzma-ati-sUkzma tvam jayAn-indriya sa-indriyaH // VamPSm_9.23 //
   jaya svamāyāyogastha śeṣabhoga jayākṣara /	jaya sva-mAyA-yoga-sTa Seza-Boga jaya-akzara /
   jayaikadaṃṣṭraprāntena samuddhṛtavasuṃdhara // VamPSm_9.24 //	jaya-eka-daMzwra-prAntena samudDRta-vasuMDara // VamPSm_9.24 //
   nṛkesarin surārātivakṣasthalavidāraṇa /	nR-kesarin surArAti-vakza-sTala-vidAraNa /
   sāmprataṃ jaya viśvātman māyāvāmana keśava // VamPSm_9.25 //	sAmpratam jaya viSvAtman mAyA-vAmana keSavaH // VamPSm_9.25 //
   nijamāyāparicchinna jagaddhātarjanārdana /	nija-mAyA-paricCinna jagadDAtar-janArdana /
   jayācintya jayānekāsvarūpaikavidha prabho // VamPSm_9.26 //	jaya-acintya jaya-aneka-asvarUpA-ekaviDa praBo // VamPSm_9.26 //
   varddhasva vardhitānekavikāraprakṛte hare /	vardDasva varDita-aneka-vikAra-prakRte hare /
   tvayyeṣā jagatāmīśe saṃsthitā dharmapaddhatiḥ // VamPSm_9.27 //	tvayi-ezA jagatAm-ISe saMsTitA Darma-padDatiH // VamPSm_9.27 //
   na tvāmahaṃ na ceśāno nendrādyāstridaśā hare /	na tvAm-aham na ca-ISAnaH na-indra-AdyAH-tridaSAH hare /
   jñātumīśā na munayaḥ sanakādyā na yoginaḥ // VamPSm_9.28 //	jQAtum-ISAH na munayaH sanaka-AdyAH na yoginaH // VamPSm_9.28 //
   tvaṃ māyāpaṭasaṃvīto jagatyatra jagatpate /	tvam mAyA-pawa-saMvItaH jagati-atra jagatpate /
   kastvāṃ vetsyati sarveśa tvatprasādaṃ vinā naraḥ // VamPSm_9.29 //	kaH-tvAm vetsyati sarva-ISa tvad-prasAdam vinA naraH // VamPSm_9.29 //
   tvamevārādhito yasya prasādasumukhaḥ prabho /	tvam-eva-ArADitaH yasya prasAda-su-muKaH praBo /
   sa eva kevalaṃ devaṃ vetti tvāṃ netaro naja // VamPSm_9.30 //	saH eva kevalam devam vetti tvAm na-itaraH naja // VamPSm_9.30 //
   tadīśvareśvareśāna vibho varddhasva bhāvana /	tad-ISvara-ISvara-ISAna viBo vardDasva BAvanaH /
   prabhavāyāsya viśvasya viśvātman pṛthulocana // VamPSm_9.31 //	praBavAya-asya viSvasya viSvAtman pRTu-locanaH // VamPSm_9.31 //
   lomaharṣaṇa uvāca	lomaharzaNaH uvAca
   elaṃ stuto hṛṣīkeśaḥ sa tadā vāmanākṛtiḥ /	elam stutaH hRzIkeSaH sa tadA vAmana-AkRtiH /
   prahasya bhāvagambhīramuvācārūḍhasaṃpadam // VamPSm_9.32 //	prahasya BAva-gamBIram-uvAca-ArUXa-saMpadam // VamPSm_9.32 //
   stuto 'haṃ bhavatā pūrvamindrādyaiḥ kaśyapena ca /	stutaH aham BavatA pUrvam-indra-AdyEH kaSyapena ca /
   mayā ca vaḥ pratijñātamindrasya bhuvanatrayam // VamPSm_9.33 //	mayA ca vaH pratijQAtam-indrasya Buvanatrayam // VamPSm_9.33 //
   bhṛyaścahaṃ stuto 'dityā tasyāścāpi mayāśrutam /	BRyaH-caham stutaH adityA tasyAH-ca-api mayA-aSrutam /
   yathā śakrāya dāsyāmi trailokyaṃ hatakaṇṭakam // VamPSm_9.34 //	yaTA SakrAya dAsyAmi trElokyam hata-kaNwakam // VamPSm_9.34 //
   so 'haṃ tathā kariṣyāmi yathendro jagataḥ patiḥ /	saH aham taTA karizyAmi yaTA-indraH jagataH patiH /
   bhaviṣyati sahasrākṣaḥ satyametad bravīmi vaḥ // VamPSm_9.35 //	Bavizyati sahasrAkzaH satyam-etat bravImi vaH // VamPSm_9.35 //
   tataḥ kṛṣṇājinaṃ brahma hṛṣīkeśāya dattavān /	tatas kRzNAjinam brahma hRzIkeSAya dattavAn /
   yajñopavītaṃ bhagavān dadau tasya bṛhaspatiḥ // VamPSm_9.36 //	yajQopavItam BagavAn dadO tasya bRhaspatiH // VamPSm_9.36 //
   āṣāḍhamadadād daṇḍaṃ marīcirbrahmaṇaḥ sutaḥ /	AzAXa-madadAt daNxam marIciH-brahmaNaH sutaH /
   kamaṇḍaluṃ vasiṣṭhaśca kauśaṃ cīramathāṅgirāḥ /	kamaNxalum vasizWaH-ca kOSam cIram-aTa-aFgirAH /
   āsanaṃ caiva pulahaḥ pulastyaḥ pītavāsasī // VamPSm_9.37 //	Asanam ca-eva pulahaH pulastyaH pIta-vAsasI // VamPSm_9.37 //
   upatasthuśca taṃ vedāḥ praṇavasvarabhūṣaṇāḥ /	upatasTuH-ca tam vedAH praNava-svara-BUzaNAH /
   śāstrāṇyaśeṣāṇi tathā sāṃkhyayogoktayaśca yāḥ // VamPSm_9.38 //	SAstrANi-aSezANi taTA sAMKya-yoga-uktayaH-ca yAH // VamPSm_9.38 //
   sa vāmano jaṭī daṇḍī chatrī dhṛtakamaṇḍaluḥ /	sa vAmanaH jawI daNxI CatrI DRta-kamaNxaluH /
   sarvadevamayo devo baleradhvaramabhyagāt // VamPSm_9.39 //	sarva-deva-mayaH devaH baleH-aDvaram-aByagAt // VamPSm_9.39 //
   yatra yatra padaṃ viprā bhūbhāge vāmano dadau /	yatra yatra padam viprAH BU-BAge vAmanaH dadO /
   dadāti bhūmirvivaraṃ tatra tatrābhipīḍitā // VamPSm_9.40 //	dadAti BUmiH-vivaram tatra tatra-aBipIxitAH // VamPSm_9.40 //
   sa vāmano jaḍagatirmṛdu gacchan saparvatām /	sa vAmanaH jaxa-gatiH-mRdu gacCan sa-parvatAm /
   sābdhidvīpavatīṃ sarvāṃ cālayāmāsa bhedinīm // VamPSm_9.41 //	sa-abDidvIpavatIm sarvAm cAlayAmAsa BedinIm // VamPSm_9.41 //
   bṛhaspatistu śanakairmārgaṃ darśayate śubham /	bRhaspatiH-tu SanakEs-mArgam darSayate SuBam /
   tathā krīḍāvinodārthamatijāḍyagato 'bhavat // VamPSm_9.42 //	taTA krIxA-vinoda-arTam-ati-jAxya-gataH aBavat // VamPSm_9.42 //
   tataḥ śeṣo mahānāgo niḥsṛtyāsau rasātalāt /	tatas SezaH mahA-nAgaH niHsRtya-asO rasAtalAt /
   sāhāyyaṃ kalpayāmāsa devadevasya cakriṇaḥ // VamPSm_9.43 //	sAhAyyam kalpayAmAsa devadevasya cakriNaH // VamPSm_9.43 //
   tadadyāpi ca vikhyātamahervilamanuttamam /	tat-adya-api ca viKyAta-maheH-vilam-anuttamam /
   tasya saṃdarśanādeva nāgebhyo na bhayaṃ bhavet // VamPSm_9.44 //	tasya saMdarSanAt-eva nAgeByaH na Bayam Bavet // VamPSm_9.44 //
   iti śrīvāmanapurāṇe saromāhātmye navamo 'dhyāyaḥ	iti SrI-vAmanapurANe saromAhAtmye navamaH aDyAyaH
   lomaharṣaṇa uvāca /	loma-harzaNaH uvAca /
   saparvatavanāmurvīṃ dṛṣṭvā saṃkṣubhitāṃ baliḥ /	sa-parvata-vanAm-urvIm dRzwvA saMkzuBitAm baliH /
   papracchośanasaṃ śukraṃ praṇipatya kṛtāñjaliḥ // VamPSm_10.1 //	papracCa-uSanasam Sukram praNipatya kRtAQjaliH // VamPSm_10.1 //
   ācārya kṣobhamāyāti sābdhibhūmidharā mahī /	AcArya kzoBam-AyAti sa-abDi-BUmi-DarA mahI /
   kasmācca nāsurān bhāgān pratigṛhṇanti vahnayaḥ // VamPSm_10.2 //	kasmAt-ca na-asurAn BAgAn pratigRhNanti vahnayaH // VamPSm_10.2 //
   iti pṛṣṭo 'tha balinā kāvyo vedavidāṃ varaḥ /	iti pRzwaH aTa balinA kAvyaH veda-vidAm varaH /
   uvāca daityādhipatiṃ ciraṃ dhyātvā mahāmatiḥ // VamPSm_10.3 //	uvAca dEtya-aDipatim ciram DyAtvA mahAmatiH // VamPSm_10.3 //
   avatīrṇo jagadyoniḥ kaśyapasya gṛhe hariḥ /	avatIrNaH jagadyoniH kaSyapasya gRhe hariH /
   vāmaneneha rūpeṇa paramātmā sanātanaḥ // VamPSm_10.4 //	vAmanena-iha rUpeNa paramAtmA sanAtanaH // VamPSm_10.4 //
   sa nūnaṃ yajñamāyāti tava dānavapuṅgava /	sa nUnam yajQam-AyAti tava dAnava-puFgava /
   tatpādanyāsavikṣobhādiyaṃ pracalitā mahī // VamPSm_10.5 //	tad-pAda-nyAsa-vikzoBAt-iyam pracalitA mahI // VamPSm_10.5 //
   kampante girayaśceme kṣubhitā makarālayāḥ /	kampante girayaH-ca-ime kzuBitAH makara-AlayAH /
   neyaṃ bhūtapatiṃ bhūmiḥ samarthā voḍhumīśvaram // VamPSm_10.6 //	na-iyam BUtapatim BUmiH samarTAH voXum-ISvaram // VamPSm_10.6 //
   sadevāsuragandharvā yakṣarākṣasapannagā /	sa-deva-asura-ganDarvAH yakza-rAkzasa-pannagAH /
   anenaiva dhṛtā bhūmirāpo 'gniḥ pavano nabhaḥ /	anena-eva DRtA BUmiH-ApaH agniH pavanaH naBaH /
   dhārayatyakhilān devān manuṣyāṃśca mahāsurān // VamPSm_10.7 //	DArayati-aKilAn devAn manuzyAn=-ca mahA-asurAn // VamPSm_10.7 //
   iyamasya jagaddhāturmāyā kṛṣṇasya gahvarī /	iyam-asya jagadDAtuH-mAyA kRzNasya gahvarI /
   dhāryadhārakabhāvena yayā saṃpīḍitaṃ jagat // VamPSm_10.8 //	DArya-DAraka-BAvena yayA saMpIxitam jagat // VamPSm_10.8 //
   tatsannidhānādasurā na bhāgārhāḥ suradviṣaḥ /	tad-sanniDAnAt-asurAH na BAga-arhAH suradvizaH /
   bhuñjate nāsurān bhāgānapi tena trayo 'gnayaḥ // VamPSm_10.9 //	BuQjate na-asurAn BAgAn-api tena trayaH agnayaH // VamPSm_10.9 //
   śukrasya vacanaṃ śrutvā hṛṣṭaromābravīd baliḥ /	Sukrasya vacanam SrutvA hRzwa-roma-abravIt baliH /
   dhanyo 'haṃ kṛtapuṇyaśca yanme yajñapatiḥ svayam /	DanyaH aham kRta-puNyaH-ca yat-me yajQapatiH svayam /
   yajñamabhyāgato brahman mattaḥ ko 'nyo 'dhikaḥ pumān // VamPSm_10.10 //	yajQam-aByAgataH brahman mattaH kaH anyaH aDikaH pumAn // VamPSm_10.10 //
   yaṃ yoginaḥ sadodyuktāḥ paramātmānamavyayam /	yam yoginaH sadA-udyuktAH paramAtmAnam-avyayam /
   draṣṭumicchanti devo 'sau mamādhvaramupeṣyati /	drazwum-icCanti devaH asO mama-aDvaram-upezyati /
   yanmayācārya kartavyaṃ tanmamādeṣṭumarhasi // VamPSm_10.11 //	yat-mayA-AcArya kartavyam tat-mama-Adezwum-arhasi // VamPSm_10.11 //
   śukra uvāca	SukraH uvAca
   yajñabhāgabhujo devā vedaprāmāṇyato 'sura /	yajQa-BAga-BujaH devAH veda-prAmANyataH asuraH /
   tvayā tu dānavā daitya yajñabhāgabhujaḥ kṛtāḥ // VamPSm_10.12 //	tvayA tu dAnavAH dEtya yajQa-BAga-BujaH kRtAH // VamPSm_10.12 //
   ayaṃ ca devaḥ sattvasthaḥ karoti sthitipālanam /	ayam ca devaH sattva-sTaH karoti sTiti-pAlanam /
   visṛṣṭaṃ ca tathāyaṃ ca svayamatti prajāḥ prabhuḥ // VamPSm_10.13 //	visRzwam ca taTA-ayam ca svayam-atti prajAH praBuH // VamPSm_10.13 //
   bhavāṃstu vandī bhavitā nūnaṃ viṣṇuḥ sthitau sthitaḥ /	BavAn=-tu vandI BavitA nUnam vizNuH sTitO sTitaH /
   viditvaivaṃ mahābhāgā kuru yat te manogatam // VamPSm_10.14 //	viditvA-evam mahABAgA kuru yat te manogatam // VamPSm_10.14 //
   tvayāsya daityādhipate kvalpake 'pi hi vastuni /	tvayA-asya dEtya-aDipate kvalpake api hi vastuni /
   pratijñā naiva voḍhavyā vācyaṃ sāma tathāphalam // VamPSm_10.15 //	pratijQA na-eva voXavyA vAcyam sAma taTA-Palam // VamPSm_10.15 //
   kṛtakṛtyasya devasya devārthaṃ caiva kurvataḥ /	kRtakRtyasya devasya deva-arTam ca-eva kurvataH /
   alaṃ dadyāṃ dhanaṃ deve tvetadvācyaṃ tu yācataḥ /	alam dadyAm Danam deve tu-etat-vAcyam tu yAcataH /
   kṛṣṇasya devabhūtyartha pravṛttasya mahāsura // VamPSm_10.16 //	kRzNasya deva-BUti-arTa pravRttasya mahA-asuraH // VamPSm_10.16 //
   baliruvāca	baliH-uvAca
   brahman kathamahaṃ brūyāmanyenāpi hi yācitaḥ /	brahman kaTam-aham brUyAm-anyena-api hi yAcitaH /
   nāstīti kimu devasya saṃsākasyāghahāriṇaḥ // VamPSm_10.17 //	na-asti-iti kimu devasya saMsAkasya-aGa-hAriNaH // VamPSm_10.17 //
   vratopavāsairvividhair yaḥ prabhurgṛhyate hariḥ /	vrata-upavAsEH-viviDEH yaH praBuH-gRhyate hariH /
   sa me vakṣyati dehīti govindaḥkimato 'dhikam // VamPSm_10.18 //	sa me vakzyati dehi-iti govindaH-kim-ataH aDikam // VamPSm_10.18 //
   yadarthaṃ sumahārambhā damaśaucaguṇānvitaiḥ /	yad-arTam su-mahA-AramBA dama-SOca-guNa-anvitEH /
   yajñā kriyante yajñeśaḥ sa me dehīti vakṣyati // VamPSm_10.19 //	yajQAH kriyante yajQeSaH sa me dehi-iti vakzyati // VamPSm_10.19 //
   tatsādhu sukṛtaṃ karma tapaḥ sucaritaṃ canaḥ /	tat-sADu sukRtam karma tapaH su-caritam canaH /
   yanmā dehīti viśveśaḥ svayameva vadiṣyati // VamPSm_10.20 //	yat-mA dehi-iti viSveSaH svayam-eva vadizyati // VamPSm_10.20 //
   nāstītyahaṃ guro vakṣye tamabhyāgatamīśvaram /	na-asti-iti-aham guro vakzye tam-aByAgatam-ISvaram /
   prāṇatyāgaṃ kariṣye 'haṃ na tu nāsti jane kvacit // VamPSm_10.21 //	prANatyAgam karizye aham na tu na-asti jane kvacid // VamPSm_10.21 //
   nāstīti yanmayā noktamanyeṣāmapi yācatām /	na-asti-iti yat-mayA na-uktam-anyezAm-api yAcatAm /
   vakṣyāmi kathamāyāte tadadya cāmare 'cyute // VamPSm_10.22 //	vakzyAmi kaTam-AyAte tat-adya cAmare acyute // VamPSm_10.22 //
   ślāghya eva hi vīrāṇāṃ dānāccāpatsamāgamaḥ /	SlAGyaH eva hi vIrANAm dAnAt-ca-Apad-samAgamaH /
   na bādhākāri yaddānaṃ tadaṅgaṃ balavat smṛtam // VamPSm_10.23 //	na bADA-kAri yat-dAnam tad-aFgam balavat smRtam // VamPSm_10.23 //
   madrājye nāsukhī kaścinna daridro na cāturaḥ /	mad-rAjye na-asuKI kaScid-na daridraH na ca-AturaH /
   na duḥkhito na cobdigno na śamādivivarjitaḥ // VamPSm_10.24 //	na duHKitaH na ca-ubdignaH na Sama-Adi-vivarjitaH // VamPSm_10.24 //
   hṛṣṭastuṣṭaḥ sugandhī ca tṛptaḥ sarvasukhānvitaḥ /	hRzwaH-tuzwaH suganDI ca tRptaH sarva-suKa-anvitaH /
   janaḥ sarvo mahābhāga kimutāhaṃ sadā sukhī // VamPSm_10.25 //	janaH sarvaH mahABAga kim-uta-aham sadA suKI // VamPSm_10.25 //
   etadviśiṣṭamatrāhaṃ dānabījaphalaṃ labhe /	etat-viSizwam-atra-aham dAna-bIja-Palam laBe /
   viditaṃ muniśārdula mayaitat tvanmukhācchrutam // VamPSm_10.26 //	viditam muni-SArdula mayA-etat tvad-muKAt-Srutam // VamPSm_10.26 //
   matprasādaparo nūnaṃ yajñenārādhito hiraḥ /	mad-prasAda-paraH nUnam yajQena-ArADitaH hiraH /
   mama dānamavāpyāsau puṣṇāti yadi devatāḥ // VamPSm_10.27 //	mama dAnam-avApya-asO puzNAti yadi devatAH // VamPSm_10.27 //
   etadbījavare dānabījaṃ patati ced gurau /	etat-bIja-vare dAna-bIjam patati ced gurO /
   janārdane mahāpātre kiṃ na prāptaṃ tato mayā // VamPSm_10.28 //	janArdane mahA-pAtre kim na prAptam tatas mayA // VamPSm_10.28 //
   viśiṣṭaṃ mama taddānaṃ parituṣṭāśca devatāḥ /	viSizwam mama tat-dAnam parituzwAH-ca devatAH /
   uvabhogācchataguṇaṃ dānaṃ sukhakaraṃ smṛtam // VamPSm_10.29 //	uvaBogAt-SataguNam dAnam suKa-karam smRtam // VamPSm_10.29 //
   matprasādaparo nūnaṃ jajñenārādhito hariḥ /	mad-prasAda-paraH nUnam jajQena-ArADitaH hariH /
   tenābhyeti na saṃdeho darśanādupakārakṛt // VamPSm_10.30 //	tena-aByeti na saMdehaH darSanAt-upakAra-kRt // VamPSm_10.30 //
   atha kopena cābhyeti devabhāgoparodhataḥ /	aTa kopena ca-aByeti deva-BAga-uparoDataH /
   māṃ nihantuṃ tato hi syād vadhaḥ ślāghyataro 'cyutāt // VamPSm_10.31 //	mAm nihantum tatas hi syAt vaDaH SlAGyataraH acyutAt // VamPSm_10.31 //
   etajjñātvā muniśreṣṭha dānavighnākareṇa me /	etat-jQAtvA muni-SrezWa dAna-viGna-AkareNa me /
   naiva bhāvyaṃ jagannāthe govinde samupasthite // VamPSm_10.32 //	na-eva BAvyam jagannATe govinde samupasTite // VamPSm_10.32 //
   lomaharṣaṇa uvāca	lomaharzaNaH uvAca
   ityevaṃ vadatastasya prāptastatra janārdanaḥ /	iti-evam vadataH-tasya prAptaH-tatra janArdanaH /
   sarvadevamayo 'tintyo māyāvāmanarūpadhṛk // VamPSm_10.33 //	sarva-deva-mayaH atintyaH mAyA-vAmana-rUpa-DRk // VamPSm_10.33 //
   taṃ dṛṣṭvā yajñavāṭaṃ tu praviṣṭamasurāḥ prabhum /	tam dRzwvA yajQa-vAwam tu pravizwam-asurAH praBum /
   jagmuḥ prabhāvataḥ kṣobhaṃ tejasā tasya niṣprabhāḥ // VamPSm_10.34 //	jagmuH praBAvataH kzoBam tejasA tasya nizpraBAH // VamPSm_10.34 //
   jeṣuśca munayastatra ye sametā mahādhvare /	jezuH-ca munayaH-tatra ye sametAH mahA-aDvare /
   vasiṣṭho gādhijo gargo anye ca munisattamāḥ // VamPSm_10.35 //	vasizWaH gADijaH gargaH anye ca muni-sattamAH // VamPSm_10.35 //
   baliścaivākhilaṃ janma mene śaphalamātmanaḥ /	baliH-ca-eva-aKilam janma mene SaPalam-AtmanaH /
   tataḥ saṃkṣobhamāpanno na kaścit kiñciduktavān // VamPSm_10.36 //	tatas saMkzoBam-ApannaH na kaScid kiQcid-uktavAn // VamPSm_10.36 //
   pratyekaṃ devadeveśaṃ pūjayāmāsa tejasā /	pratyekam devadeveSam pUjayAmAsa tejasA /
   athāsurapati prahvaṃ dṛṣṭvā munivarāśca tān // VamPSm_10.37 //	aTa-asurapati prahvam dRzwvA muni-varAH-ca tAn // VamPSm_10.37 //
   devadevapatiḥ sākṣād viṣṇurvāmanarūpadhṛk /	devadevapatiH sAkzAt vizNuH-vAmana-rUpaDRk /
   tuṣṭāva yajñaṃ vahniṃ ca yajamānamathārcitaḥ /	tuzwAva yajQam vahnim ca yajamAnam-aTa-arcitaH /
   yajñakarmādhikārasthān sadasyān dravyasaṃpadam // VamPSm_10.38 //	yajQa-karma-aDikAra-sTAn sadasyAn dravya-saMpadam // VamPSm_10.38 //
   sadasyāḥ pātramakhilaṃ vāmanaṃ prati tatkṣaṇāt /	sadasyAH pAtram-aKilam vAmanam prati tad-kzaNAt /
   yajñavāṭasthitaṃ viprāḥ sādhu sādhvityudīrayan // VamPSm_10.39 //	yajQa-vAwa-sTitam viprAH sADu sADu-iti-udIrayan // VamPSm_10.39 //
   sa cārghamādāya baliḥ prodbhūtapulakastadā /	sa ca-arGam-AdAya baliH prodBUta-pulakaH-tadA /
   pūjayāmāsa govindaṃ prāha cedaṃ mahāsuraḥ // VamPSm_10.40 //	pUjayAmAsa govindam prAha ca-idam mahA-asuraH // VamPSm_10.40 //
   baliruvāca	baliH-uvAca
   suvarṇaratnasaṃghāto gajāśvasamitistathā /	suvarNa-ratna-saMGAtaH gaja-aSva-samitiH-taTA /
   striyo vastrāṇyalaṅkārān gāvo grāmāśca puṣkalāḥ // VamPSm_10.41 //	striyaH vastrANi-alaFkArAn gAvaH grAmAH-ca puzkalAH // VamPSm_10.41 //
   sarve ca saralā pṛthvī bhavato vā yadīpsitam /	sarve ca saralA pRTvI BavataH vA yat-Ipsitam /
   tad dadāsi vṛṇuṣveṣṭaṃ mamārthāḥ santi te priyāḥ // VamPSm_10.42 //	tat dadAsi vRNuzva-izwam mama-arTAH santi te priyAH // VamPSm_10.42 //
   ityukto daityapatinā prītigarbhānvitaṃ vacaḥ /	iti-uktaH dEtya-patinA prIti-garBa-anvitam vacaH /
   prāha sasmitagambhīraṃ bhagavān vāmanākṛtiḥ // VamPSm_10.43 //	prAha sa-smita-gamBIram BagavAn vAmana-AkRtiH // VamPSm_10.43 //
   mamāgniśaraṇārthāya dehi rājan padatrayam /	mama-agni-SaraNa-arTAya dehi rAjan pada-trayam /
   suvarṇagrāmaratnādi tadarthibhyaḥ pradīyatām // VamPSm_10.44 //	suvarNa-grAma-ratna-Adi tad-arTiByaH pradIyatAm // VamPSm_10.44 //
   baliruvāca	baliH-uvAca
   tribhiḥ prayojanaṃ kiṃ te padaiḥ padavatāṃ vara /	triBiH prayojanam kim te padEH padavatAm varaH /
   śataṃ śatasahasraṃ vā padānāṃ mārgatāṃ bhavān // VamPSm_10.45 //	Satam Sata-sahasram vA padAnAm mArga-tAm BavAn // VamPSm_10.45 //
   śrīvāmana uvāca	SrI-vAmanaH uvAca
   etāvatā daityapate kṛtakṛtyo 'smi mārgaṇe /	etAvatA dEtya-pate kRtakRtyaH asmi mArgaNe /
   anyeṣāmarthināṃ vittamicchayā dāsyate bhavān // VamPSm_10.46 //	anyezAm-arTinAm vittam-icCayA dAsyate BavAn // VamPSm_10.46 //
   etacchrutvā tu gaditaṃ vāmanasya mahātmanaḥ /	etat-SrutvA tu gaditam vAmanasya mahAtmanaH /
   vācayāmāsa vai tasmai vāmanāya mahātmane // VamPSm_10.47 //	vAcayAmAsa vE tasmE vAmanAya mahAtmane // VamPSm_10.47 //
   pāṇau tu patite toye vāmano 'bhūdavāmanaḥ /	pANO tu patite toye vAmanaH aBUt-avAmanaH /
   sarvedevamayaṃ rūpaṃ darśayāmāsa tatkṣaṇāt // VamPSm_10.48 //	sarvedeva-mayam rUpam darSayAmAsa tad-kzaNAt // VamPSm_10.48 //
   cantrasūryau tu nayane dyauḥ śiraścaraṇau kṣitiḥ /	cantra-sUryO tu nayane dyOH SiraH-caraNO kzitiH /
   pādāṅgulyaḥ piśācāstu hastāṅgulyaśca guhyakāḥ // VamPSm_10.49 //	pAda-aFgulyaH piSAcAH-tu hasta-aFgulyaH-ca guhyakAH // VamPSm_10.49 //
   viśvedevāśca jānusthā jaṅghe sādhyāḥ surottamāḥ /	viSvedevAH-ca jAnu-sTAH jaFGe sADyAH sura-uttamAH /
   yakṣā nakheṣu saṃbhūtā rekhāsvapsarasastathā // VamPSm_10.50 //	yakzAH naKezu saMBUtAH reKAsu-apsarasaH-taTA // VamPSm_10.50 //
   dṛṣṭirṛkṣāṇyaśeṣāṇi keśāḥ sūryāśavaḥ prabhoḥ /	dRzwiH-RkzANi-aSezANi keSAH sUryASavaH praBoH /
   tārakā romakūpāṇi romeṣu ca maharṣayaḥ // VamPSm_10.51 //	tArakAH romakUpANi romezu ca mahA-RzayaH // VamPSm_10.51 //
   bāhavo vidiśastasya diśaḥ śrotre mahātmanaḥ /	bAhavaH vidiSaH-tasya diSaH Srotre mahAtmanaH /
   aśvinau śravaṇe tasya nāsā vāyurmahātmanaḥ // VamPSm_10.52 //	aSvinO SravaNe tasya nAsA vAyuH-mahAtmanaH // VamPSm_10.52 //
   prasāde candramā devo mano dharmaḥ samāśritaḥ /	prasAde candramAH devaH manaH DarmaH samASritaH /
   satyamasyābhavad vāṇī jihvā devī sarasvatī // VamPSm_10.53 //	satyam-asya-aBavat vANI jihvA devI sarasvatI // VamPSm_10.53 //
   grīvāditirdevamātā vidyāstadvalayastathā /	grIvA-aditiH-deva-mAtA vidyAH-tad-valayaH-taTA /
   svargadvāramabhūnmaitraṃ tvaṣṭā pūṣā ca vai bhruvau // VamPSm_10.54 //	svarga-dvAram-aBUt-mEtram tvazwA pUzA ca vE BruvO // VamPSm_10.54 //
   mukhe vaiśvānaraścāsya vṛṣaṇau tu prajāpatiḥ /	muKe vESvAnaraH-ca-asya vRzaNO tu prajApatiH /
   hṛdayaṃ ca paraṃ brahma puṃstvaṃ vai kaśyapo muniḥ // VamPSm_10.55 //	hRdayam ca param brahma puMstvam vE kaSyapaH muniH // VamPSm_10.55 //
   pṛṣṭhe 'sya vasavo devā marutaḥ sarvasaṃdhiṣu /	pRzWe asya vasavaH devAH marutaH sarva-saMDizu /
   vakṣasthale tathā rudro dhairye cāsya mahārṇavaḥ // VamPSm_10.56 //	vakza-sTale taTA rudraH DErye ca-asya mahA-arNavaH // VamPSm_10.56 //
   udare cāsya gandharvā marutaśca mahābalāḥ /	udare ca-asya ganDarvAH marutaH-ca mahA-balAH /
   lakṣmīrmedhā dhṛtiḥ kāntiḥ sarvavidyāśca vai kaṭiḥ // VamPSm_10.57 //	lakzmIH-meDA DRtiH kAntiH sarva-vidyAH-ca vE kawiH // VamPSm_10.57 //
   sarvajyotīṃṣi yānīha tapaśca paramaṃ mahat /	sarva-jyotIMzi yAni-iha tapaH-ca paramam mahat /
   tasya devādhidevasya tejaḥ prodbhūtamuttamam // VamPSm_10.58 //	tasya deva-aDidevasya tejaH prodBUtam-uttamam // VamPSm_10.58 //
   tanau kukṣiṣu vedāśca jānunī ca mahāmakhāḥ /	tanO kukzizu vedAH-ca jAnunI ca mahA-maKAH /
   iṣṭayaḥ paśavaścāsya dvijānāṃ ceṣṭitāni ca // VamPSm_10.59 //	izwayaH paSavaH-ca-asya dvijAnAm cezwitAni ca // VamPSm_10.59 //
   tasya devamayaṃ rūpaṃ dṛṣṭvā viṣṇormahātmanaḥ /	tasya deva-mayam rUpam dRzwvA vizNoH-mahAtmanaH /
   upasarpanti te daityāḥ pataṅgā iva pāvakam // VamPSm_10.60 //	upasarpanti te dEtyAH pataFgAH iva pAvakam // VamPSm_10.60 //
   cikṣurastu mahādaityaḥ pādāṅguṣṭhaṃ gṛhītavān /	cikzuH-aH-tu mahA-dEtyaH pAdAFguzWam gRhItavAn /
   dantābhyāṃ tasya vai grīvāmaṅguṣṭhenāhanaddhariḥ // VamPSm_10.61 //	dantAByAm tasya vE grIvAm-aFguzWena-ahanat-hariH // VamPSm_10.61 //
   pramathya sarvānasurān pādahastatalairvibhuḥ /	pramaTya sarvAn-asurAn pAda-hasta-talEH-viBuH /
   kṛtvā rūpaṃ mahākāyaṃ saṃjahārāśu medinīm // VamPSm_10.62 //	kRtvA rUpam mahA-kAyam saMjahAra-ASu medinIm // VamPSm_10.62 //
   tasya vikramato bhūmiṃ candrādityau stanāntare /	tasya vikramataH BUmim candra-AdityO stanAntare /
   nabho vikramamāṇasya sakthideśe sthitāvubhau // VamPSm_10.63 //	naBaH vikramamANasya sakTi-deSe sTitO=-uBO // VamPSm_10.63 //
   paraṃ vikramamāṇasya jānumūle prabhākarau /	param vikramamANasya jAnu-mUle praBAkarO /
   viṣṇorāstāṃ sthitasyaitau devapālanakarmaṇi // VamPSm_10.64 //	vizNoH-AstAm sTitasya-etO deva-pAlana-karmaNi // VamPSm_10.64 //
   jitvā lokatrayaṃ tāṃśca hatvā cāsurapuṅgavān /	jitvA lokatrayam tAn=-ca hatvA ca-asura-puFgavAn /
   purandarāya trailokyaṃ dadau viṣṇururukramaḥ // VamPSm_10.65 //	purandarAya trElokyam dadO vizNuH-urukramaH // VamPSm_10.65 //
   sutalaṃ nāma pātālamadhastādvasudhātalāt /	sutalam nAma pAtAlam-aDastAt-vasuDA-talAt /
   balerdattaṃ bhagavatā viṣṇunā prabhaviṣṇunā // VamPSm_10.66 //	baleH-dattam BagavatA vizNunA praBavizNunA // VamPSm_10.66 //
   atha daityaiśvaraṃ prāha viṣṇuḥ sarveśvareśvaraḥ /	aTa dEtya-ESvaram prAha vizNuH sarva-ISvara-ISvaraH /
   yat tvayā salilaṃ dattaṃ gṛhītaṃ pāṇinā mayā // VamPSm_10.67 //	yat tvayA salilam dattam gRhItam pANinA mayA // VamPSm_10.67 //
   kalpapramāṇaṃ tasmāt te bhaviṣyatyāyuruttamam /	kalpa-pramANam tasmAt te Bavizyati-AyuH-uttamam /
   vaivakhate tathātīte kāle manvantare tathā // VamPSm_10.68 //	vEvaKate taTA-atIte kAle manvantare taTA // VamPSm_10.68 //
   sāvarṇike tu saṃprāpte bhavānindro bhaviṣyati /	sAvarNike tu saMprApte BavAn-indraH Bavizyati /
   idānīṃ bhuvanaṃ sarvaṃ dattaṃ śakrāya vai purā // VamPSm_10.69 //	idAnIm Buvanam sarvam dattam SakrAya vE purA // VamPSm_10.69 //
   caturyugavyavasthā ca sādhikā hyekasaptatiḥ /	caturyuga-vyavasTA ca sADikA hi-ekasaptatiH /
   niyantavyā mayā sarve ye tasya paripanthinaḥ // VamPSm_10.70 //	niyantavyAH mayA sarve ye tasya paripanTinaH // VamPSm_10.70 //
   tenāhaṃ parayā bhaktyā pūrvamārādhito bale /	tena-aham parayA BaktyA pUrvam-ArADitaH bale /
   sutalaṃ nāma pātālaṃ samāsādya vaco mama // VamPSm_10.71 //	sutalam nAma pAtAlam samAsAdya vacaH mama // VamPSm_10.71 //
   vasāsura mamādeśaṃ yathāvatparipālayan /	vasA-asura mama-AdeSam yaTAvat-paripAlayan /
   tatra devasukhopete prāsādaśatasaṃkule // VamPSm_10.72 //	tatra deva-suKa-upete prAsAda-Sata-saMkule // VamPSm_10.72 //
   protphullapadmasarasi hvadasuddhasaridvare /	protPulla-padma-sarasi hvada-sudDa-sarit-vare /
   sugandhī pūpasaṃpanno varābharamabhūṣitaḥ // VamPSm_10.73 //	suganDI pUpa-saMpannaH vara-aBaram-a-BUzitaH // VamPSm_10.73 //
   srakcandanādidigdhāṅgo nṛtyagītamanoharān /	sraj-candana-Adi-digDa-aFgaH nRtya-gIta-manoharAn /
   upabhuñjan mahābhogān vividhān dānaveśvara // VamPSm_10.74 //	upaBuQjan mahA-BogAn viviDAn dAnava-ISvara // VamPSm_10.74 //
   mamājñayā kālamimaṃ tiṣṭha strīśatasaṃvṛtaḥ /	mama-AjQayA kAlam-imam tizWa strI-Sata-saMvRtaH /
   yāvatsuraiśca vipraiśca na virodhaṃ gamiṣyasi // VamPSm_10.75 //	yAvat-surEH-ca viprEH-ca na viroDam gamizyasi // VamPSm_10.75 //
   tāvat tvaṃ bhuṅkṣva saṃbhogān sarvakāmasamanvitān /	tAvat tvam BuFkzva saMBogAn sarva-kAma-samanvitAn /
   yadā suraiśca vipraiśca virodhaṃ tvaṃ kariṣyasi /	yadA surEH-ca viprEH-ca viroDam tvam karizyasi /
   bandhiṣyanti tadā pāsā vāruṇā ghoradarśanāḥ // VamPSm_10.76 //	banDizyanti tadA pAsAH vAruNAH Gora-darSanAH // VamPSm_10.76 //
   baliruvāca	baliH-uvAca
   tatrāsato me pātāle bhagavan bhavadājñayā /	tatra-asataH me pAtAle Bagavan Bavat-AjQayA /
   kiṃ bhaviṣyatyupādānamupabhogopapādakam /	kim Bavizyati-upAdAnam-upaBoga-upapAdakam /
   āpyāyito yena deva smareyaṃ tvāmahaṃ sadā // VamPSm_10.77 //	ApyAyitaH yena deva smareyam tvAm-aham sadA // VamPSm_10.77 //
   śrībhagavānuvāca	SrI-BagavAn-uvAca
   dānānyavidhidattāni śrāddhānyaśrotriyāṇi ca /	dAna-anyaviDi-dattAni SrAdDAni-aSrotriyANi ca /
   hutānyaśraddhayā yāni tāni dāsyanti te phalam // VamPSm_10.78 //	huta-ani-aSradDayA yAni tAni dAsyanti te Palam // VamPSm_10.78 //
   adakṣiṇāstathā yajñāḥ kriyāścāvidhinā kṛtāḥ /	adakziNAH-taTA yajQAH kriyAH-ca-aviDinA kRtAH /
   phalāni tava dāsyanti adhītānyavratāni ca // VamPSm_10.79 //	PalAni tava dAsyanti aDIta-anya-vratAni ca // VamPSm_10.79 //
   udakena vinā pūjā vinā darbeṇa yā kriyā /	udakena vinA pUjA vinA darbeNa yA kriyA /
   ājyena ca vinā homaṃ phalaṃ dāsyanti te bale // VamPSm_10.80 //	Ajyena ca vinA homam Palam dAsyanti te bale // VamPSm_10.80 //
   yaścedaṃ sthānamāśritya kriyāḥ kāścitkariṣyati /	yaH-ca-idam sTAnam-ASritya kriyAH kAScid-karizyati /
   na tatra cāsuro bhāgo bhaviṣyati kadācana // VamPSm_10.81 //	na tatra ca-asuraH BAgaH Bavizyati kadAcana // VamPSm_10.81 //
   jyeṣṭhāśrame mahāpuṇye tathā viṣṇupade hvade /	jyezWa-ASrame mahA-puNye taTA vizNupade hvade /
   ye ca śrāddhāni dāsyanti vrataṃ niyamameva ca // VamPSm_10.82 //	ye ca SrAdDAni dAsyanti vratam niyamam-eva ca // VamPSm_10.82 //
   kriyā kṛtā ca yā kācid vidhināvidhināpi vā /	kriyA kRtA ca yA kAcid viDinA-viDinA-api vA /
   sarvaṃ tadakṣayaṃ tasya bhaviṣyati na saṃśayaḥ // VamPSm_10.83 //	sarvam tat-akzayam tasya Bavizyati na saMSayaH // VamPSm_10.83 //
   jyeṣṭhe māsi site pakṣe ekādasyāmupoṣitaḥ /	jyezWe mAsi site pakze ekAt-asyAm-upozitaH /
   dvādaśyāṃ vāmanaṃ dṛṣṭvā snātvā viṣṇupade hvade /	dvAdaSyAm vAmanam dRzwvA snAtvA vizNupade hvade /
   dānaṃ dattvā yathāśaktyā prāpnoti paramaṃ padam // VamPSm_10.84 //	dAnam dattvA yaTASaktyA prApnoti paramam padam // VamPSm_10.84 //
   lomaharṣaṇa uvāca	lomaharzaNaH uvAca
   balervaramimaṃ dattvā śakrāya ca triviṣṭapam /	baleH-varam-imam dattvA SakrAya ca trivizwapam /
   vyāpinā tena rūpeṇa jagāmādarśanaṃ hariḥ // VamPSm_10.85 //	vyApinA tena rUpeNa jagAma-adarSanam hariH // VamPSm_10.85 //
   śaśāsa ca yathāpūrvaṃmindrastrailokyamūrjitaḥ /	SaSAsa ca yaTApUrvaMmindraH-trElokyam-UrjitaH /
   niḥśeṣaṃ ca tadā kālaṃ baliḥ pātālamāsthitaḥ // VamPSm_10.86 //	niHSezam ca tadA kAlam baliH pAtAlam-AsTitaH // VamPSm_10.86 //
   ityetat kathitaṃ tasya viṣṇormāhātmyamuttamam /	iti-etat kaTitam tasya vizNoH-mAhAtmyam-uttamam /
   vāmanasya śṛṇvan yastu sarvapāṣaiḥ pramucyate // VamPSm_10.87 //	vAmanasya SRNvan yaH-tu sarva-pAzEH pramucyate // VamPSm_10.87 //
   baliprahlādasaṃvādaṃ mantritaṃ baliśukrayoḥ /	bali-prahlAda-saMvAdam mantritam bali-SukrayoH /
   balerviṣṇośca caritaṃ ye smariṣyanti mānavāḥ // VamPSm_10.88 //	baleH-vizNoH-ca caritam ye smarizyanti mAnavAH // VamPSm_10.88 //
   nādhayo vyādhayasteṣāṃ na ca mohākulaṃ manaḥ /	na-ADayaH vyADayaH-tezAm na ca moha-Akulam manaH /
   bhaviṣyati dvijaśreṣṭhāḥ puṃsastasya kadācana // VamPSm_10.89 //	Bavizyati dvijaSrezWAH puMsaH-tasya kadAcana // VamPSm_10.89 //
   cyutarājyo nijaṃ rājyamiṣṭaprāptiṃ viyogavān /	cyuta-rAjyaH nijam rAjyam-izwa-prAptim viyogavAn /
   samāpneti mahābhāgā naraḥ śrutvā kathāmimām // VamPSm_10.90 //	samApna-iti mahABAgAH naraH SrutvA kaTAm-imAm // VamPSm_10.90 //
   brāhmaṇo vedamāpnoti kṣatriyo jayate mahīm /	brAhmaNaH vedam-Apnoti kzatriyaH jayate mahIm /
   vaiśyo dhanasamṛddhiṃ ca śūdraḥ sukhamavāpnuyāt /	vESyaH Dana-samRdDim ca SUdraH suKam-avApnuyAt /
   vāmanasya ca māhatmyaṃ śṛṇvan pāpaiḥ pramucyate // VamPSm_10.91 //	vAmanasya ca mAhatmyam SRNvan pApEH pramucyate // VamPSm_10.91 //
   iti śrīvāmanapurāṇe saromāhātmye daśamo 'dhyāyaḥ	iti SrI-vAmanapurANe saromAhAtmye daSamaH aDyAyaH
   ṛṣaya ūcuḥ	RzayaH UcuH
   kathameṣā samutpannā nadīnāmuttamā nadī /	kaTam-ezA samutpannA nadInAm-uttamA nadI /
   sakakhatī mahābhāgā kurukṣetrapravāhinā // VamPSm_11.1 //	sa-kaKatI mahABAgA kurukzetra-pravAhinA // VamPSm_11.1 //
   kathaṃ saraḥ samāsādya kṛtvā tīrthāni pārśvataḥ /	kaTam saraH samAsAdya kRtvA tIrTAni pArSvatas /
   prayātā paścimāmāśāṃ dṛśyāhṛśyagatiḥ śubhā /	prayAtA paScimAm-ASAm dRSya-ahRSya-gatiH SuBA /
   etad vistarato brūhi tīrthaṃvaṃśaṃ sanātanam // VamPSm_11.2 //	etat vistarataH brUhi tIrTaMvaMSam sanAtanam // VamPSm_11.2 //
   lomaharṣaṇa uvāca	lomaharzaNaH uvAca
   plakṣavṛkṣāt samudbhūtā saricchreṣṭhā sanātanī /	plakza-vRkzAt samudBUtA sarit-SrezWA sanAtanI /
   sarvapāpakṣayakarī smaraṇādeva nityaśaḥ // VamPSm_11.3 //	sarva-pApa-kzaya-karI smaraNAt-eva nityaSas // VamPSm_11.3 //
   saiṣā śailasahasrāṇi vidārya ca mahānadī /	sA-ezA SEla-sahasrANi vidArya ca mahA-nadI /
   praviṣṭā puṇyatoyaughā vanaṃ dvaitamiti smṛtam // VamPSm_11.4 //	pravizwA puNya-toya-oGAH vanam dvEtam-iti smRtam // VamPSm_11.4 //
   tasmin palkṣe sthitāṃ dṛṣṭvā mārkaṇḍeyo mahāmuniḥ /	tasmin palkze sTitAm dRzwvA mArkaNxeyaH mahA-muniH /
   praṇipatya tadā mūrdhnā tuṣṭāvātha sarasvatīm // VamPSm_11.5 //	praNipatya tadA mUrDnA tuzwAva-aTa sarasvatIm // VamPSm_11.5 //
   tvaṃ devi sarvalokānāṃ mātā devāraṇiḥ śubhā /	tvam devi sarva-lokAnAm mAtA deva-araNiH SuBA /
   sadasad devi yatkiñcinmokṣadāyyarthavat padam // VamPSm_11.6 //	sat-asat devi yat-kiQcit-mokza-dAyi-arTavat padam // VamPSm_11.6 //
   tat sarvaṃ tvayi saṃyogi yogivad devi saṃsthitam /	tat sarvam tvayi saMyogi yogi-vat devi saMsTitam /
   akṣaraṃ paramaṃ devī yatra sarvaṃ pratiṣṭhitam /	akzaram paramam devI yatra sarvam pratizWitam /
   akṣaraṃ paramaṃ brahma viśvaṃ caitat kṣarātmakam // VamPSm_11.7 //	akzaram paramam brahma viSvam ca-etat kzara-Atmakam // VamPSm_11.7 //
   dāruṇyavasthito vahnirbhṛmau gandho yathā dhruvam /	dAruNI-avasTitaH vahniH-BRmO ganDaH yaTA Druvam /
   tathā tvayi sthitaṃ brahma jagaccedamaśeṣataḥ // VamPSm_11.8 //	taTA tvayi sTitam brahma jagat-ca-idam-aSezatas // VamPSm_11.8 //
   oṅkārākṣarasaṃsthānaṃ yat tad devi sthirāsthiram /	oFkAra-akzara-saMsTAnam yat tat devi sTirA-sTiram /
   tatra mātrātrayaṃ sarvamasti yad devi nāsti ca // VamPSm_11.9 //	tatra mAtrA-trayam sarvam-asti yat devi na-asti ca // VamPSm_11.9 //
   trayo lokāstrayo vedāstraividyaṃ pāvakatrayam /	trayaH lokAH-trayaH vedAH-trEvidyam pAvakatrayam /
   trīṇi jyotīṃṣi vargāśca trayo dharmādayastathā // VamPSm_11.10 //	trINi jyotIMzi vargAH-ca trayaH Darma-AdayaH-taTA // VamPSm_11.10 //
   trayo guṇāstrayo varṇāstrayo devāstathā kramāt /	trayaH guNAH-trayaH varNAH-trayaH devAH-taTA kramAt /
   traidhātavastathāvasthāḥ pitaraścaivamādayaḥ // VamPSm_11.11 //	trEDAtavaH-taTA-avasTAH pitaraH-ca-evamAdayaH // VamPSm_11.11 //
   etanmātrātrayaṃ devi tava rūpaṃ sarasvati /	etad-mAtrA-trayam devi tava rUpam sarasvati /
   vibhinnadarśanāmādyāṃ brahmaṇo hi sanātanīm // VamPSm_11.12 //	viBinna-darSa-nAmAdyAm brahmaNaH hi sanAtanIm // VamPSm_11.12 //
   somasaṃsthā haviḥsaṃsthā pākasaṃsthā sanātanī /	soma-saMsTA haviH-saMsTA pAka-saMsTA sanAtanI /
   tāstvaduccāraṇād devi kriyante brahmavādibhiḥ // VamPSm_11.13 //	tAH-tvad-uccAraNAt devi kriyante brahma-vAdiBiH // VamPSm_11.13 //
   anirdeśyapadaṃ tvetadarddhamātrāśritaṃ param /	anirdeSya-padam tu-etat-ardDa-mAtra-ASritam param /
   avikāryakṣayaṃ divyaṃ pariṇāmavivarjitam // VamPSm_11.14 //	avikArya-kzayam divyam pariNAma-vivarjitam // VamPSm_11.14 //
   tavaitat paramaṃ rūpaṃ yanna śakyaṃ mayoditum /	tava-etat paramam rUpam yat-na Sakyam mayA-uditum /
   na cāsyena na vā jihvātālvoṣṭhādibhirucyate // VamPSm_11.15 //	na ca-Asyena na vA jihvA-tAlu-ozWa-AdiBiH-ucyate // VamPSm_11.15 //
   sa viṣṇuḥ sa vṛṣo brahma candrākrajyotireva ca /	sa vizNuH sa vRzaH brahma candrAkrajyotiH-eva ca /
   viśvāvāsaṃ viśvarūpaṃ viśvātmānamanīśvaram // VamPSm_11.16 //	viSvAvAsam viSva-rUpam viSvAtmAnam-anISvaram // VamPSm_11.16 //
   sāṅkhyasiddhāntavedoktaṃ bahuśākhāsthirīkṛtam /	sAFKya-sidDAnta-veda-uktam bahu-SAKA-sTirIkRtam /
   anādimadhyanidhanaṃ sadasacca sadeva tu // VamPSm_11.17 //	anAdi-maDya-niDanam sat-asat-ca sat-eva tu // VamPSm_11.17 //
   ekaṃ tvanekadhāpyekabhāvavedasamāśritam /	ekam tu-aneka-DA-api-eka-BAva-veda-samASritam /
   anākhyaṃ ṣaḍguṇākhyaṃ ca bahvākhyaṃ triguṇāśrayam // VamPSm_11.18 //	anAKyam zaxguNa-AKyam ca bahu-AKyam triguNa-ASrayam // VamPSm_11.18 //
   nānāśaktivibhāvajñaṃ nānāśaktivibhāvakam /	nAnA-Sakti-viBAva-jQam nAnA-Sakti-viBAvakam /
   sukhāt sukhaṃ mahātsaukhyaṃ rūpaṃ tattvaguṇātmakam // VamPSm_11.19 //	suKAt suKam mahAt-sOKyam rUpam tattva-guNa-Atmakam // VamPSm_11.19 //
   evaṃ devi tvayā vyāptaṃ sakalaṃ niṣkalaṃ ca yat /	evam devi tvayA vyAptam sakalam nizkalam ca yat /
   advaitāvasthitaṃ brahma yacca dvaite vyavasthitam // VamPSm_11.20 //	advEta-avasTitam brahma yat-ca dvEte vyavasTitam // VamPSm_11.20 //
   ye'rthā nityā ye vinaśyanti cānye ye'rthāḥ sthūlā ye tathā santi sūkṣmāḥ /	ye-arTAH nityAH ye vinaSyanti ca-anye ye-arTAH sTUlAH ye taTA santi sUkzmAH /
   ye vā bhūmau ye 'ntarikṣenyato vā teṣāṃ devi tvatta evopalabdhiḥ //	ye vA BUmO ye antarikzenyatas vA tezAm devi tvattaH eva-upalabDiH //
   VamPSm_11.21 //	VamPSm_11.21 //
   yadvā mūrtaṃ yadamūrtaṃ samastaṃ yadvā bhūteṣvekamekaṃ ca kiñcit /	yat-vA mUrtam yat-amUrtam samastam yat-vA BUtezu-ekam-ekam ca kiQcid /
   yacca dvaite vyastabhūtaṃ ca lakṣyaṃ tatsaṃbaddhaṃ tvatsvarairvyañjanaiśca	yat-ca dvEte vyasta-BUtam ca lakzyam tad-saMbadDam tvad-svarEH-vyaQjanEH-ca
   // VamPSm_11.22 //	// VamPSm_11.22 //
   evaṃ stutā tadā devī viṣṇorjihvā sarasvatī /	evam stutA tadA devI vizNoH-jihvA sarasvatI /
   pratyuvāca mahātmānaṃ mārkaṇḍeya mahāsunim /	pratyuvAca mahAtmAnam mArkaNxeya mahA-sunim /
   yatra tvaṃ neṣyase vipra tatra yāsyāmyatandritā // VamPSm_11.23 //	yatra tvam nezyase vipra tatra yAsyAmi-atandritAH // VamPSm_11.23 //
   mārkaṇḍeya uvāca	mArkaNxeyaH uvAca
   ādyaṃ brahmasaraḥ puṇyaṃ tato rāmahvadaḥ smṛtaḥ /	Adyam brahmasaraH puNyam tatas rAmahva-daH smRtaH /
   kuruṇā ṛṣiṇā puṣṭaṃ kurukṣetraṃ tataḥ smṛtam /	kuruNA RziNA puzwam kurukzetram tatas smRtam /
   tasya madhyena vai gāḍhaṃ puṇyā puṇyajalāvahā // VamPSm_11.24 //	tasya maDyena vE gAXam puNyA puNya-jala-AvahA // VamPSm_11.24 //
   iti śrīvāmanapurāṇe saromāhātmye ekādaśo 'dhyāyaḥ	iti SrI-vAmanapurANe saromAhAtmye ekAdaSaH aDyAyaH
   lomaharṣaṇa uvāca /	loma-harzaNaH uvAca /
   ityuṣervacanaṃ śrutvā mārkaṇḍeyasya dhīmataḥ /	iti-uzeH-vacanam SrutvA mArkaNxeyasya DImataH /
   nadī pravāhasaṃyuktā kurukṣetraṃ viveśa ha // VamPSm_12.1 //	nadI pravAha-saMyuktA kurukzetram viveSa ha // VamPSm_12.1 //
   tatra sā rantukaṃ prāpya puṇyatoyā sarasvatī /	tatra sA rantukam prApya puNya-toyA sarasvatI /
   kurakṣetraṃ samāplāvya prayātā paścimāṃ diśam // VamPSm_12.2 //	kurakzetram samAplAvya prayAtA paScimAm diSam // VamPSm_12.2 //
   tatra tīrthasahasrāṇi ṛṣibhiḥ sevitāni ca/ tānyahaṃ kīrtayiṣyāmi prasādāt	tatra tIrTa-sahasrANi RziBiH sevitAni ca/ tAni-aham kIrtayizyAmi prasAdAt-
   parameṣṭhinaḥ // VamPSm_12.3 //	paramezWinaH // VamPSm_12.3 //
   tīrthānāṃ smaraṇaṃ puṇyaṃ darśanaṃ pāpanāśanam /	tIrTAnAm smaraNam puNyam darSanam pApa-nASanam /
   snānaṃ muktikaraṃ proktamapi duṣṭṛtakarmaṇaḥ // VamPSm_12.4 //	snAnam mukti-karam proktam-api duzwRta-karmaNaH // VamPSm_12.4 //
   ye smaranti ca tīrthāni devatāḥ prīṇayanti ca /	ye smaranti ca tIrTAni devatAH prINayanti ca /
   snānti ca śraddadhānāśca te yānti paramāṃ gatim // VamPSm_12.5 //	snAnti ca SraddaDAnAH-ca te yAnti paramAm gatim // VamPSm_12.5 //
   apavitraḥ pavitro vā sarvāvasthāṃ gato 'pi vā /	apavitraH pavitraH vA sarva-avasTAm gataH api vA /
   yaḥ smaret kurukṣetraṃ sa bāhyābhyantaraḥ śuciḥ // VamPSm_12.6 //	yaH smaret kurukzetram sa bAhya-aByantaraH SuciH // VamPSm_12.6 //
   kurukṣatraṃ gamiṣyāmi kurukṣetre vasāmyaham /	kurukzatram gamizyAmi kurukzetre vasAmi-aham /
   ityevaṃ vācamutsṛjya sarvapāṣaiḥ pramucyate // VamPSm_12.7 //	iti-evam vAcam-utsRjya sarva-pAzEH pramucyate // VamPSm_12.7 //
   brahmajñānaṃ gayāśrāddhaṃ gograhe maraṇaṃ tathā /	brahma-jQAnam gayA-SrAdDam gograhe maraNam taTA /
   vāsaḥ puṃsāṃ kurukṣetre muktiruktā caturvidhā // VamPSm_12.8 //	vAsaH puMsAm kurukzetre muktiH-uktA caturviDAH // VamPSm_12.8 //
   sarasvatīdṛṣadvatyordevanadyoryadantaram /	sarasvatI-dRzadvatyoH-devanadyoH-yat-antaram /
   taṃ devanirmitaṃ deśaṃ brahmavartaṃ pracakṣate // VamPSm_12.9 //	tam deva-nirmitam deSam brahmavartam pracakzate // VamPSm_12.9 //
   dūrastho 'pi kurukṣetre gacchāmi ca vasāmyaham /	dUra-sTaH api kurukzetre gacCAmi ca vasAmi-aham /
   evaṃ yaḥ satataṃ brūyāt so 'pi pāṣaiḥ pramucyate // VamPSm_12.10 //	evam yaH satatam brUyAt saH api pAzEH pramucyate // VamPSm_12.10 //
   tatra caiva saraḥsnāyī sarasvatyāstaṭe sthitaḥ /	tatra ca-eva saraH-snAyI sarasvatyAH-tawe sTitaH /
   tasya jñānaṃ brahmamayamutpatsyati na saṃśayaḥ // VamPSm_12.11 //	tasya jQAnam brahma-mayam-utpatsyati na saMSayaH // VamPSm_12.11 //
   devatā ṛṣayaḥ siddhāḥ sevante kurujāṅgalam /	devatAH RzayaH sidDAH sevante kurujAFgalam /
   tasya saṃsevanānnityaṃ brahma cātmani paśyati // VamPSm_12.12 //	tasya saMsevanAt-nityam brahma ca-Atmani paSyati // VamPSm_12.12 //
   cañcalaṃ hi manuṣyatvaṃ prāpya ye mokṣakāṅkiṇaḥ /	caQcalam hi manuzya-tvam prApya ye mokza-kAFkiNaH /
   sevanti niyatātmāno api duṣkṛtakāriṇaḥ // VamPSm_12.13 //	sevanti niyata-AtmAnaH api duzkRta-kAriNaH // VamPSm_12.13 //
   te vimuktāśca kaluṣairanekajanmasaṃbhavaiḥ /	te vimuktAH-ca kaluzEH-aneka-janma-saMBavEH /
   paśyanti nirmalaṃ devaṃ hṛdayasthaṃ sanātanam // VamPSm_12.14 //	paSyanti nirmalam devam hRdaya-sTam sanAtanam // VamPSm_12.14 //
   brahmavediḥ kurukṣetraṃ puṇyaṃ sānnihitaṃ saraḥ // VamPSm_12.15 //	brahma-vediH kurukzetram puNyam sAnnihitam saraH // VamPSm_12.15 //
   grahanakṣatratārāṇāṃ kālena patanād bhayam /	graha-nakzatra-tArANAm kAlena patanAt Bayam /
   kurukṣetre mṛtānāṃ ca patanaṃ naiva vidyate // VamPSm_12.16 //	kurukzetre mRtAnAm ca patanam na-eva vidyate // VamPSm_12.16 //
   yatra brahmādayo devā ṛṣayaḥ siddhacāraṇāḥ /	yatra brahma-AdayaH devAH RzayaH sidDa-cAraNAH /
   gandharvāpsaraso yakṣāḥ sevanti sthānakāṅkṣiṇaḥ // VamPSm_12.17 //	ganDarva-apsarasaH yakzAH sevanti sTAna-kAFkziNaH // VamPSm_12.17 //
   gatvā tu śraddhāyā yuktaḥ snātvā sthāṇumahāhvade /	gatvA tu SradDAyAH yuktaH snAtvA sTANu-mahA-Ahvade /
   manasā cintitaṃ kāmaṃ labhate nātra saṃśayaḥ // VamPSm_12.18 //	manasA cintitam kAmam laBate na-atra saMSayaH // VamPSm_12.18 //
   niyamaṃ ta tataḥ kṛtvā gatvā saraḥ pradakṣiṇam /	niyamam te tatas kRtvA gatvA saraH pradakziNam /
   rantukaṃ ca samāsādya kṣamayitvā punaḥ punaḥ // VamPSm_12.19 //	rantukam ca samAsAdya kzamayitvA punar punar // VamPSm_12.19 //
   sarasvatyāṃ naraḥ snātvā yakṣaṃ dṛṣṭvā praṇamya ca /	sarasvatyAm naraH snAtvA yakzam dRzwvA praNamya ca /
   puṣpaṃ dhūpaṃ ca naivaidyaṃ datvā vācamudīrayet // VamPSm_12.20 //	puzpam DUpam ca nEvEdyam datvA vAcam-udIrayet // VamPSm_12.20 //
   tava prasādād yakṣendra vānāni saritaśca yāḥ /	tava prasAdAt yakza-indra vAnAni saritaH-ca yAH /
   bhramiṣyāmi ca tīrthāni avighneṃ kuru me sadā // VamPSm_12.21 //	BramizyAmi ca tIrTAni aviGnem kuru me sadA // VamPSm_12.21 //
   iti śrīvāmanapurāṇe saromāhātmye dvādaśo 'dhyāyaḥ	iti SrI-vAmanapurANe saromAhAtmye dvAdaSaH aDyAyaH
   ṛśaya ūcuḥ	RSayaH UcuH
   vanāni sapta no brūhi nava nadyaśca yāḥ smṛtāḥ /	vanAni sapta naH brUhi nava nadyaH-ca yAH smRtAH /
   tīrthāni ca samagrāṇi tīrthasnānaphalaṃ tathā // VamPSm_13.1 //	tIrTAni ca samagrANi tIrTa-snAna-Palam taTA // VamPSm_13.1 //
   yena yena vidhānena yasya tīrthasya yat phalam /	yena yena viDAnena yasya tIrTasya yat Palam /
   tat sarvaṃ vistateṇeha brūhi paurāṇikottama // VamPSm_13.2 //	tat sarvam vistateNa-iha brUhi pOrANika-uttamaH // VamPSm_13.2 //
   lomaharṣaṇa uvāca/	loma-harzaNaH uvAca/
   śṛṇu sapta vanānīha kuruthetrasya madhyataḥ /	SRNu sapta vanAni-iha kuruTetrasya maDyatas /
   yeṣāṃ nāmāni puṇyāni sarvapāpaharāṇi ca // VamPSm_13.3 //	yezAm nAmAni puNyAni sarva-pApa-harANi ca // VamPSm_13.3 //
   kāmyakaṃ ca vanaṃ puṇyaṃ tathāditivanaṃ mahat /	kAmyakam ca vanam puNyam taTA-aditi-vanam mahat /
   vyāsasya ca vanaṃ puṇyaṃ phalakīvanameva ca // VamPSm_13.4 //	vyAsasya ca vanam puNyam PalakIvanam-eva ca // VamPSm_13.4 //
   tatra sūryavanasthānaṃ tathā madhuvanaṃ mahat /	tatra sUrya-vanasTAnam taTA maDuvanam mahat /
   puṇyaṃ śītavanaṃ nāma sarvakalmaṣanāśanam // VamPSm_13.5 //	puNyam SItavanam nAma sarva-kalmaza-nASanam // VamPSm_13.5 //
   vanānyetāni vai sapta nadīḥ śṛṇuta me dvijāḥ /	vanAni-etAni vE sapta nadIH SRNuta me dvijAH /
   sarasvatī nadī puṇyā tathā vaitaraṇī nadī // VamPSm_13.6 //	sarasvatI nadI puNyA taTA vEtaraNI nadI // VamPSm_13.6 //
   āpagā ca mahāpuṇyā gaṅgā mandākinī nadī /	ApagA ca mahA-puNyA gaFgA mandAkinI nadI /
   madhusrāvā vāsunadī kauśikī pāpanāśinī // VamPSm_13.7 //	maDusrAvA vAsunadI kOSikI pApa-nASinI // VamPSm_13.7 //
   dṛṣadvatī mahāpuṇyā tathā hiraṇvatī nadī /	dRzadvatI mahA-puNyA taTA hiraNvatI nadI /
   varṣākālavahāḥ sarvā varjayitvā sarasvatīm // VamPSm_13.8 //	varzA-kAla-vahAH sarvAH varjayitvA sarasvatIm // VamPSm_13.8 //
   etāsāmudakaṃ puṇyaṃ prāvṛṭkāle prakīrtitam /	etAsAm-udakam puNyam prAvRz-kAle prakIrtitam /
   rajasvalatvametāsāṃ vidyate na kadācana /	rajasvala-tvam-etAsAm vidyate na kadAcana /
   tīrthasya ca prabhāveṇa puṇyā hyetāḥ saridvarāḥ // VamPSm_13.9 //	tIrTasya ca praBAveNa puNyAH hi-etAH sarit-varAH // VamPSm_13.9 //
   śṛṇvantu munayaḥ prītāstīrthasnānaphalaṃ sahat /	SRNvantu munayaH prItAH-tIrTa-snAna-Palam sahat /
   gamanaṃ smaraṇaṃ caiva sarvakalmaṣanāśanam // VamPSm_13.10 //	gamanam smaraNam ca-eva sarva-kalmaza-nASanam // VamPSm_13.10 //
   rantukaṃ ca naro dṛṣṭvā dvārapālaṃ mahābalam /	rantukam ca naraH dRzwvA dvArapAlam mahA-balam /
   yakṣaṃ samabhivādyaiva tīrtayātrāṃ samācaret // VamPSm_13.11 //	yakzam samaBivAdya-eva tIrta-yAtrAm samAcaret // VamPSm_13.11 //
   tato gaccheta viprāndrā nāmnāditivanaṃ mahat /	tatas gacCeta viprAndrAH nAmnA-Aditi-vanam mahat /
   adityā yatra gutrārthaṃ kṛtaṃ ghoraṃ mahattapaḥ // VamPSm_13.12 //	adityA yatra gutra-arTam kRtam Goram mahat-tapaH // VamPSm_13.12 //
   tatra snātvā ca dṛṣṭvā ca aditiṃ devamātaram /	tatra snAtvA ca dRzwvA ca aditim deva-mAtaram /
   putraṃ janayate śūraṃ sarvadoṣivivarjitam /	putram janayate SUram sarva-dozi-vivarjitam /
   ādityaśatasaṃkāśaṃ vimānaṃ cādhirohati // VamPSm_13.13 //	Aditya-Sata-saMkASam vimAnam ca-aDirohati // VamPSm_13.13 //
   tato gaccheta viprendrā viṣṇoḥ sthānamanuttamam /	tatas gacCeta vipra-indrAH vizNoH sTAnam-anuttamam /
   savanaṃ nāma vikhyātaṃ yatra saṃnihito hariḥ // VamPSm_13.14 //	savanam nAma viKyAtam yatra saMnihitaH hariH // VamPSm_13.14 //
   vimale ca naraḥ snātvā dṛṣṭvā ca vimaleśvaram /	vimale ca naraH snAtvA dRzwvA ca vimaleSvaram /
   nirmalaṃ svargamāyāti rudralokaṃ ca gacchati // VamPSm_13.15 //	nirmalam svargam-AyAti rudra-lokam ca gacCati // VamPSm_13.15 //
   hariṃ ca baladevaṃ ca ekatrāsasamanvitau /	harim ca baladevam ca eka-trAsa-samanvitO /
   dṛṣṭvā mokṣamavāpnoti kalikalmaṣasaṃbhavaiḥ // VamPSm_13.16 //	dRzwvA mokzam-avApnoti kali-kalmaza-saMBavEH // VamPSm_13.16 //
   tataḥ pāriplavaṃ gacchet tīrthaṃ trailokyaviśrutam /	tatas pAriplavam gacCet tIrTam trElokya-viSrutam /
   tatra snātvā ca dṛṣṭvā ca brahmāṇaṃ vedasaṃyutam // VamPSm_13.17 //	tatra snAtvA ca dRzwvA ca brahmANam veda-saMyutam // VamPSm_13.17 //
   brahmavedaphalaṃ prāpya nirmalaṃ svargamāpnuyāt /	brahma-veda-Palam prApya nirmalam svargam-ApnuyAt /
   tatrāpi saṃgamaṃ prāpya kauśikyāṃ tīrthasaṃbhavam /	tatra-api saMgamam prApya kOSikyAm tIrTa-saMBavam /
   saṃgame ca naraḥ snātvā prāpnoti paramaṃ padam // VamPSm_13.18 //	saMgame ca naraH snAtvA prApnoti paramam padam // VamPSm_13.18 //
   dharaṇyāstīrthamāsādya sarvapāpavimocanam /	DaraNyAH-tIrTam-AsAdya sarva-pApa-vimocanam /
   kṣāntiyukto naraḥ snātvā prāpnoti paramaṃ padam // VamPSm_13.19 //	kzAnti-yuktaH naraH snAtvA prApnoti paramam padam // VamPSm_13.19 //
   dharaṇyāmaparādhāni kṛtāni puruṣeṇa vai /	DaraNyAm-aparADAni kRtAni puruzeNa vE /
   sarvāṇi kṣamate tasya snātamātrasya dehinaḥ // VamPSm_13.20 //	sarvANi kzamate tasya snAta-mAtrasya dehinaH // VamPSm_13.20 //
   tato dakṣāśramaṃ gatvā dṛṣṭvā dekṣeśvaraṃ śivam /	tatas dakza-ASramam gatvA dRzwvA dekzeSvaram Sivam /
   aśvamedhasya yajñasya phalaṃ prāpnoti mānavaḥ // VamPSm_13.21 //	aSvameDasya yajQasya Palam prApnoti mAnavaH // VamPSm_13.21 //
   tataḥ śālūkinīṃ gatvā snātvā tīrthe dvijottamāḥ /	tatas SAlUkinIm gatvA snAtvA tIrTe dvijottamAH /
   hariṃ hareṇa saṃyuktaṃ pūjya bhaktisamanvitaḥ /	harim hareNa saMyuktam pUjya Bakti-samanvitaH /
   prapnotyakṣimatāṃllokān sarvapāpavivarjitān // VamPSm_13.22 //	prapnoti-akzimatAn=-lokAn sarva-pApa-vivarjitAn // VamPSm_13.22 //
   sarpirdadhi samāsādya nāgānāṃ tīrthamuttamam /	sarpiH-daDi samAsAdya nAgAnAm tIrTam-uttamam /
   tatra snānaṃ naraḥ kṛtvā mukto nāgabhayād bhavet // VamPSm_13.23 //	tatra snAnam naraH kRtvA muktaH nAga-BayAt Bavet // VamPSm_13.23 //
   tato gaccheta viprendrā dvārapālaṃ tu rantukam /	tatas gacCeta vipra-indrAH dvArapAlam tu rantukam /
   tatroṣya rajanīmekāṃ snātvā tīrthavare śubhe // VamPSm_13.24 //	tatra-uzya rajanIm-ekAm snAtvA tIrTa-vare SuBe // VamPSm_13.24 //
   dvitīyaṃ pūjayed yatra dvārapālaṃ prayatnataḥ /	dvitIyam pUjayet yatra dvArapAlam prayatnataH /
   brāhmaṇān bhojayitvā ca praṇipatya kṣamāpayet // VamPSm_13.25 //	brAhmaNAn BojayitvA ca praNipatya kzamApayet // VamPSm_13.25 //
   tava prasādād yakṣendra mukto bhavati kilbiṣaiḥ /	tava prasAdAt yakza-indra muktaH Bavati kilbizEH /
   siddhirmayābhilaṣitā tayā sārddhaṃ bhavāmyaham /	sidDiH-mayA-aBilazitA tayA sArdDam BavAmi-aham /
   evaṃ prasādya yakṣendraṃ tataḥ pañcanadaṃ vrajet // VamPSm_13.26 //	evam prasAdya yakza-indram tatas paQcanadam vrajet // VamPSm_13.26 //
   pañcanadāśca rudreṇa kṛtā dānavabhīṣaṇāḥ /	paQcanadAH-ca rudreNa kRtAH dAnava-BIzaNAH /
   tatra sarveṣu lokeṣu tīrthaṃ pañcanadaṃ smṛtam // VamPSm_13.27 //	tatra sarvezu lokezu tIrTam paQcanadam smRtam // VamPSm_13.27 //
   koṭitīrthāni rudreṇa samāhṛtya yataḥ sthitam /	kowi-tIrTAni rudreNa samAhRtya yatas sTitam /
   tena trailokyavikhyātaṃ koṭitīrthaṃ pracakṣate // VamPSm_13.28 //	tena trElokya-viKyAtam kowitIrTam pracakzate // VamPSm_13.28 //
   tasmin tīrthe naraḥ snātvā dṛṣṭvā koṭīśvaraṃ haram /	tasmin tIrTe naraH snAtvA dRzwvA kowISvaram haram /
   pañcayajñānavāpnoti nityaṃ śraddhāsamanvitaḥ // VamPSm_13.29 //	paQcayajQAn-avApnoti nityam SradDA-samanvitaH // VamPSm_13.29 //
   tatraiva vāmano devaḥ sarvadevaiḥ pratiṣṭhitaḥ /	tatra-eva vAmanaH devaH sarva-devEH pratizWitaH /
   tatrāpi ca naraḥ snātvā hyagniṣṭomaphalaṃ labhet // VamPSm_13.30 //	tatra-api ca naraH snAtvA hi-agnizwoma-Palam laBet // VamPSm_13.30 //
   aśvinostīrthamāsādya śraddhāvān yo jitendriyaḥ /	aSvinoH-tIrTam-AsAdya SradDAvAn yaH jita-indriyaH /
   rūpasya bhāgī bhavati yaśasvī ca bhavennaraḥ // VamPSm_13.31 //	rUpasya BAgI Bavati yaSasvI ca Bavet-naraH // VamPSm_13.31 //
   vārāhaṃ tīrthamākhyātaṃ viṣṇunā parikīrtitam /	vArAham tIrTam-AKyAtam vizNunA parikIrtitam /
   tasmin snātvā śraddadhānaḥ prāpnoti paramaṃ padam // VamPSm_13.32 //	tasmin snAtvA SraddaDAnaH prApnoti paramam padam // VamPSm_13.32 //
   tato gaccheta viprendrāḥ somatīrthamanuttamam /	tatas gacCeta vipra-indrAH somatIrTam-anuttamam /
   yatra somastapastaptvā vyādhimukto 'bhavat purā // VamPSm_13.33 //	yatra somaH-tapaH-taptvA vyADi-muktaH aBavat purA // VamPSm_13.33 //
   tatra someśvare dṛṣṭvā snātvā tīrthavare śubhe /	tatra someSvare dRzwvA snAtvA tIrTa-vare SuBe /
   rājasūyasya yajñasya phalaṃ prāpnoti mānavaḥ // VamPSm_13.34 //	rAjasUyasya yajQasya Palam prApnoti mAnavaH // VamPSm_13.34 //
   vyādhibhiśca vinirmuktaḥ sarvadoṣavivarjitaḥ /	vyADiBiH-ca vinirmuktaH sarva-doza-vivarjitaH /
   somalokamapāpnoti tatraiva ramate ciram // VamPSm_13.35 //	soma-lokam-apApnoti tatra-eva ramate ciram // VamPSm_13.35 //
   bhūteśvaraṃ ca tatraiva jvālāmāleśvaraṃ tathā /	BUteSvaram ca tatra-eva jvAlA-mAleSvaram taTA /
   tāvubhau liṅgāvabhyarcya na bhūyo janma cāpnuyāt // VamPSm_13.36 //	tO=-uBO liFgO=-aByarcya na BUyas janma ca-ApnuyAt // VamPSm_13.36 //
   ekahaṃse naraḥ snātvā gosahasraphalaṃ labhet /	eka-haMse naraH snAtvA go-sahasra-Palam laBet /
   kṛtaśocaṃ samāsādya tīrthasevī dvijottamaḥ // VamPSm_13.37 //	kRta-Socam samAsAdya tIrTa-sevI dvijottamaH // VamPSm_13.37 //
   puṇḍarīkamavāpnoti kṛkaśauco bhavennaraḥ /	puNxarIkam-avApnoti kRka-SOcaH Bavet-naraH /
   tato muñjavaṭaṃ nāma mahādevasya dhīmataḥ // VamPSm_13.38 //	tatas muQjavawam nAma mahAdevasya DImataH // VamPSm_13.38 //
   upoṣya rajanīmekāṃ gāṇapatyamavāpnayāt /	upozya rajanIm-ekAm gANapatyam-avApnayAt /
   tatraiva ca mahāgrāhī yakṣiṇī lokaviśrutā // VamPSm_13.39 //	tatra-eva ca mahAgrAhI yakziNI loka-viSrutAH // VamPSm_13.39 //
   snātvābigatvā tatraiva prasādya yakṣiṇīṃ tataḥ /	snAtvA-abigatvA tatra-eva prasAdya yakziNIm tatas /
   upavāsaṃ ca tatraiva mahāpātakanāśanam // VamPSm_13.40 //	upavAsam ca tatra-eva mahApAtaka-nASanam // VamPSm_13.40 //
   kurukṣetrasya tad dvāraṃ viśrutaṃ puṇyavarddhūnam /	kurukzetrasya tat dvAram viSrutam puNya-vardDUnam /
   pradakṣiṇamupāvartya brāhmaṇān bhojayet tataḥ /	pradakziNam-upAvartya brAhmaNAn Bojayet tatas /
   puṣkaraṃ ca tato gatvā abhyarcya pitṛdevatāḥ // VamPSm_13.41 //	puzkaram ca tatas gatvA aByarcya pitR-devatAH // VamPSm_13.41 //
   jāmadagnyena rāmeṇa āhṛtaṃ tanmahātmanā /	jAmadagnyena rAmeNa AhRtam tat-mahAtmanA /
   kṛtakṛtyo bhaved rājā aśvamedhaṃ ca vindati // VamPSm_13.42 //	kRtakRtyaH Bavet rAjA aSvameDam ca vindati // VamPSm_13.42 //
   kanyādānaṃ ca yastatra kārtikyāṃ vai kariṣyati /	kanyA-dAnam ca yaH-tatra kArtikyAm vE karizyati /
   prasannā devatāstasya dāsyantyabhimataṃ pharam // VamPSm_13.43 //	prasannAH devatAH-tasya dAsyanti-aBimatam Param // VamPSm_13.43 //
   kapalaśca mahāyakṣo dvārapālaḥ khayaṃ sthitaḥ /	kapalaH-ca mahA-yakzaH dvArapAlaH Kayam sTitaH /
   vighnaṃ karoti pāpānāṃ durgati ca prayacchati // VamPSm_13.44 //	viGnam karoti pApAnAm durgati ca prayacCati // VamPSm_13.44 //
   patnī tasya mahāyakṣī nāmnodūkhalamekhalā /	patnI tasya mahA-yakzI nAmnA-udUKala-meKalA /
   āhatya dundubhiṃ tatra bhramate nityameva hi // VamPSm_13.45 //	Ahatya dunduBim tatra Bramate nityam-eva hi // VamPSm_13.45 //
   sā dadarśa striyaṃ caikāṃ saputrāṃ pāpadeśajām /	sA dadarSa striyam ca-ekAm sa-putrAm pApa-deSa-jAm /
   tāmuvāca tadā yakṣī āhatya niśi dundubhim // VamPSm_13.46 //	tAm-uvAca tadA yakzI Ahatya niSi dunduBim // VamPSm_13.46 //
   yugandhare dadhi prāśya uṣitvā cācyutasthale /	yuganDare daDi prASyaH uzitvA ca-acyuta-sTale /
   tadvad bhūtālaye snātvā saputrā vastumicchasi // VamPSm_13.47 //	tadvat BUtAlaye snAtvA sa-putrA vastum-icCasi // VamPSm_13.47 //
   divā mayā te kathitaṃ rātrau bhakṣyāmi niścitam /	divA mayA te kaTitam rAtrO BakzyAmi niScitam /
   etacchrutvā tu vacanaṃ praṇipatya ca yakṣiṇīm // VamPSm_13.48 //	etat-SrutvA tu vacanam praNipatya ca yakziNIm // VamPSm_13.48 //
   uvāca dīnayā vācā prasādaṃ kuru bhāmini /	uvAca dInayA vAcA prasAdam kuru BAmini /
   tataḥ sā yakṣiṇī tāṃ tu provāca kṛpayānvitā // VamPSm_13.49 //	tatas sA yakziNI tAm tu provAca kRpayA-anvitA // VamPSm_13.49 //
   yadā sūryasya grahaṇaṃ kālena bhavitā kvacit /	yadA sUryasya grahaNam kAlena BavitA kvacid /
   saṃnihatyāṃ tadā snātvā pūtā svargaṃ kamiṣyasi // VamPSm_13.50 //	saMnihatyAm tadA snAtvA pUtA svargam kamizyasi // VamPSm_13.50 //
   iti śrīvāmanapurāṇe saromāhātmye trayodaso 'dhyāyaḥ	iti SrI-vAmanapurANe saromAhAtmye trayodasaH aDyAyaH
   lomaharṣaṇa uvāca /	loma-harzaNaH uvAca /
   tato rāmahṛdaṃ gacchet tīrthasevī dvijottamaḥ /	tatas rAma-hRdam gacCet tIrTa-sevI dvijottamaH /
   yatra rāmeṇa vipreṇa tarasā dīptatejasā // VamPSm_14.1 //	yatra rAmeNa vipreNa tarasA dIpta-tejasA // VamPSm_14.1 //
   kṣatramutsādya vīreṇa hradāḥ pañca niveśitāḥ /	kzatram-utsAdya vIreNa hradAH paQca niveSitAH /
   pūrayitvā naravyāghra rudhireṇeti naḥ śrutam // VamPSm_14.2 //	pUrayitvA nara-vyAGra ruDireNa-iti naH Srutam // VamPSm_14.2 //
   pitarastarpitāstena tathaiva ca pitāmahāḥ /	pitaraH-tarpitAH-tena taTA-eva ca pitAmahAH /
   tataste pitaraḥ prītā rāmamūcurdvijottamāḥ // VamPSm_14.3 //	tatas-te pitaraH prItAH rAmam-UcuH-dvijottamAH // VamPSm_14.3 //
   rāma rāma mahābāho prītāḥ smastava bhārgava /	rAma rAma mahA-bAho prItAH smaH-tava BArgava /
   anayā pitṛbhaktyā ca vikrameṇa ca te vibho // VamPSm_14.4 //	anayA pitR-BaktyA ca vikrameNa ca te viBo // VamPSm_14.4 //
   varaṃ vṛṇīṣva bhadraṃ te kimicchasi mahāyaśaḥ /	varam vRNIzva Badram te kim-icCasi mahA-yaSaH /
   evamuktastu pitṛbhī rāmaḥ prabhavatāḥ paraḥ // VamPSm_14.5 //	evam-uktaH-tu pitRBiH rAmaH praBavatAH paraH // VamPSm_14.5 //
   abravīt prāñjalirvākyaṃ sa pitṛn gagane sthitān /	abravIt prAQjaliH-vAkyam sa pitRn gagane sTitAn /
   bhavanto yadi me prītā yadya nugrāhyatā mayi // VamPSm_14.6 //	BavantaH yadi me prItAH yadya nugrAhyatA mayi // VamPSm_14.6 //
   pitṛprasādādiccheyaṃ tapasāpyāyanaṃ punaḥ /	pitR-prasAdAt-icCeyam tapasA-ApyAyanam punar /
   yacca poṣābhibhūtena kṣatramutsāditaṃ mayā // VamPSm_14.7 //	yat-ca poza-aBiBUtena kzatram-utsAditam mayA // VamPSm_14.7 //
   tataśca pāpānmucyeyaṃ yuṣmākaṃ tejasā hyaham /	tatas-ca pApAt-mucyeyam yuzmAkam tejasA hi-aham /
   hradāścaite tīrthabhūtā bhaveyurbhuvi viśrutāḥ // VamPSm_14.8 //	hradAH-ca-ete tIrTa-BUtAH BaveyuH-Buvi viSrutAH // VamPSm_14.8 //
   evamuktāḥ śubhaṃ vākyaṃ rāmasya pitarastadā /	evam-uktAH SuBam vAkyam rAmasya pitaraH-tadA /
   pratyūcuḥ paramaprītā rāmaṃ harṣapuraskṛtāḥ // VamPSm_14.9 //	pratyUcuH parama-prItAH rAmam harza-puraskRtAH // VamPSm_14.9 //
   tapaste varddhūtāṃ putra pitṛbhaktyā viśeṣataḥ /	tapaH-te vardDUtAm putra pitR-BaktyA viSezataH /
   yacca roṣābhibhūtena kṣatramutsāditaṃ tvayā // VamPSm_14.10 //	yat-ca roza-aBiBUtena kzatram-utsAditam tvayA // VamPSm_14.10 //
   tataśca pāpānmuktastvaṃ pātitāste kvakarmabhiḥ /	tatas-ca pApAt-muktaH-tvam pAtitAH-te kva-karmaBiH /
   hradāśca tava tīrthatvaṃ gamīṣyanti na saṃśayaḥ // VamPSm_14.11 //	hradAH-ca tava tIrTa-tvam gamIzyanti na saMSayaH // VamPSm_14.11 //
   hradeṣveteṣu ye snātvā svān pitṝṃstarpayanti ca /	hradezu-etezu ye snAtvA svAn pitLn=-tarpayanti ca /
   tebhyo dāsyanti pitaro yathābhilaṣitaṃ varam // VamPSm_14.12 //	teByaH dAsyanti pitaraH yaTA-aBilazitam varam // VamPSm_14.12 //
   īpsitān mānasān kāmān svargavāsaṃ ca śāśvatam /	IpsitAn mAnasAn kAmAn svarga-vAsam ca SASvatam /
   evaṃ dattvā varān viprā rāmasya pitarastadā // VamPSm_14.13 //	evam dattvA varAn viprAH rAmasya pitaraH-tadA // VamPSm_14.13 //
   āmantrya bhārgavaṃ prītāstatraivāntarhitāstadā /	Amantrya BArgavam prItAH-tatra-eva-antarhitAH-tadA /
   evaṃ rāmahradāḥ puṇyā bhārgavasya mahātmanaḥ // VamPSm_14.14 //	evam rAmahradAH puNyA BArgavasya mahAtmanaH // VamPSm_14.14 //
   snātvā hradeṣu rāmasya brahmacārī śucivrataḥ /	snAtvA hradezu rAmasya brahmacArI Suci-vrataH /
   rāmamabhyarcya śraddhāvān vinded bahu suvarṇakam // VamPSm_14.15 //	rAmam-aByarcya SradDAvAn vindet bahu suvarNakam // VamPSm_14.15 //
   vaṃśamūlaṃ samāsādya tīrthasevī susaṃyataḥ /	vaMSamUlam samAsAdya tIrTa-sevI su-saMyataH /
   svavaṃśasiddhaye viprāḥ snātvā vai vaṃśamūlake // VamPSm_14.16 //	sva-vaMSa-sidDaye viprAH snAtvA vE vaMSamUlake // VamPSm_14.16 //
   kāyaśodhanamāsādya tīrthaṃ trailokyaviśrutam /	kAya-SoDanam-AsAdya tIrTam trElokya-viSrutam /
   śarīrasuddhimāpnoti snātastasmin na saṃśayaḥ // VamPSm_14.17 //	SarIra-sudDim-Apnoti snAtaH-tasmin na saMSayaH // VamPSm_14.17 //
   suddhadehaśca taṃ yāti yasmānnāvartate punaḥ /	sudDadehaH-ca tam yAti yasmAt-na-Avartate punar /
   tāvad bhramanti tīrtheṣu siddhāstīrthaparāyaṇāḥ /	tAvat Bramanti tIrTezu sidDAH-tIrTa-parAyaNAH /
   yāvanna prāpnuvantīha tīrthaṃ tatkāyaśodhanam // VamPSm_14.18 //	yAvat-na prApnuvanti-iha tIrTam tad-kAya-SoDanam // VamPSm_14.18 //
   tasmistīrthe ca saṃplāvya kāyaṃ saṃyatamānasaḥ /	tasmiH-tIrTe ca saMplAvya kAyam saMyata-mAnasaH /
   paraṃ padamavāpnoti yasmānnāvartate punaḥ /	param padam-avApnoti yasmAt-na-Avartate punar /
   14.19 tato gaccheta viprendrāstīrthaṃ trailokyaviśrutam /	14.19 tatas gacCeta vipra-indrAH-tIrTam trElokya-viSrutam /
   lokā yatroddhatāḥ sarve viṣṇunā prabhaviṣṇunā // VamPSm_14.20 //	lokAH yatra-udDatAH sarve vizNunA praBavizNunA // VamPSm_14.20 //
   lokoddhāraṃ sāmāsādya tīrthasmaraṇatatparaḥ /	lokodDAram sAma-AsAdya tIrTa-smaraNa-tatparaH /
   snātvātīrthavare tasmin lokān paśyati śāśvatān // VamPSm_14.21 //	snAtvA-tIrTa-vare tasmin lokAn paSyati SASvatAn // VamPSm_14.21 //
   yatra viṣṇuḥ sthito nityaṃ śivo devaḥ sanātanaḥ /	yatra vizNuH sTitaH nityam SivaH devaH sanAtanaH /
   tau devau praṇipātena prasādya muktimāpnuyāt // VamPSm_14.22 //	tO devO praNipAtena prasAdya muktim-ApnuyAt // VamPSm_14.22 //
   śrītīrthaṃ tu tato gacchet śālagrāmamanuttamam /	SrItIrTam tu tatas gacCet SAlagrAmam-anuttamam /
   tatra snātasya sānnidhyaṃ sadā devī prayacchati // VamPSm_14.23 //	tatra snAtasya sAnniDyam sadA devI prayacCati // VamPSm_14.23 //
   kapilāhradamāsādya tīrthaṃ trailokyaviśrutam /	kapilA-hradam-AsAdya tIrTam trElokya-viSrutam /
   tatra snātvār'cayitvā ca daivatāni pitṛstathā // VamPSm_14.24 //	tatra snAtvA-Ar-acayitvA ca dEvatAni pitRH-taTA // VamPSm_14.24 //
   kapilānāṃ sahasrasya phalaṃ vindati mānavaḥ /	kapilAnAm sahasrasya Palam vindati mAnavaH /
   tatra sthitaṃ mahādevaṃ kāpilaṃ vapurāsthitam // VamPSm_14.25 //	tatra sTitam mahAdevam kApilam vapuH-AsTitam // VamPSm_14.25 //
   dṛṣṭvā muktimavāpnoti ṛṣibhiḥ pūjitaṃ śivam /	dRzwvA muktim-avApnoti RziBiH pUjitam Sivam /
   sūryatīrthaṃ samāsādya snātvā niyatamānasaḥ // VamPSm_14.26 //	sUryatIrTam samAsAdya snAtvA niyata-mAnasaH // VamPSm_14.26 //
   arcayitvā pitṛn devānupavāsaparāyaṇaḥ /	arcayitvA pitRn devAn-upavAsa-parAyaNaH /
   agniṣṭomamavāpnoti sūryalokaṃ ca gacchati // VamPSm_14.27 //	agnizwomam-avApnoti sUrya-lokam ca gacCati // VamPSm_14.27 //
   sahasrakiraṇaṃ devaṃ bhānuṃ trailokyaviśrutam /	sahasra-kiraNam devam BAnum trElokya-viSrutam /
   dṛṣṭvā muktimavāpnoti naro jñānasamanvitaḥ // VamPSm_14.28 //	dRzwvA muktim-avApnoti naraH jQAna-samanvitaH // VamPSm_14.28 //
   bhavānīvanāmāsādya tīrthasevī yathākramam /	BavAnI-vanAm-a-AsAdya tIrTa-sevI yaTAkramam /
   tatrābhiṣekaṃ kurvāṇo gosahasraphalaṃ labhet // VamPSm_14.29 //	tatra-aBizekam kurvANaH go-sahasra-Palam laBet // VamPSm_14.29 //
   pitāmahasya pibato hyamṛtaṃ pūrvameva hi /	pitAmahasya pibataH hi-amRtam pUrvam-eva hi /
   udgārāt surabhirjātā sā ca pātālamāśritā // VamPSm_14.30 //	udgArAt suraBiH-jAtA sA ca pAtAlam-ASritA // VamPSm_14.30 //
   tasyāḥ surabhayo jātāḥ tanayā lokamātaraḥ /	tasyAH suraBayaH jAtAH tanayA loka-mAtaraH /
   tābhistatsakalaṃ vyāptaṃ pātālaṃ sunirantaram // VamPSm_14.31 //	tABiH-tad-sakalam vyAptam pAtAlam su-nirantaram // VamPSm_14.31 //
   pitāmahasya yajato dakṣiṇārthamupāhṛtāḥ /	pitAmahasya yajataH dakziNa-arTam-upAhRtAH /
   āhutā brahmaṇā tāśca vibhrāntā vivareṇa hi // VamPSm_14.32 //	AhutAH brahmaNA tAH-ca viBrAntAH vivareNa hi // VamPSm_14.32 //
   tasmin vivaradvāre tu sthito gaṇapatiḥ svayam /	tasmin vivara-dvAre tu sTitaH gaNapatiH svayam /
   yaṃ dṛṣṭvā sakalān kāmān prāpnotisaṃyatendriyaḥ // VamPSm_14.33 //	yam dRzwvA sakalAn kAmAn prApnoti-saMyata-indriyaH // VamPSm_14.33 //
   saṃginīṃ tu samāsādya tīrthaṃ muktisamāśrayam /	saMginIm tu samAsAdya tIrTam mukti-samASrayam /
   devyāstīrthe naraḥ snātvā labhate rūpamuttamam // VamPSm_14.34 //	devyAH-tIrTe naraH snAtvA laBate rUpam-uttamam // VamPSm_14.34 //
   anantāṃ śriyamāpnoti putrapautrasamanvitaḥ /	anantAm Sriyam-Apnoti putra-pOtra-samanvitaH /
   bhogāṃśca vipulān bhuktvā prāpnoti paramaṃ padam // VamPSm_14.35 //	BogAn=-ca vipulAn BuktvA prApnoti paramam padam // VamPSm_14.35 //
   brahmāvarte naraḥ snātvā brahmajñānasamanvitaḥ /	brahmAvarte naraH snAtvA brahma-jQAna-samanvitaH /
   bhavate nātra sandehaḥ prāṇān muñcati svecchayā // VamPSm_14.36 //	Bavate na-atra sandehaH prANAn muQcati sva-icCayA // VamPSm_14.36 //
   tato gaccheta viprendrā dvārapālaṃ tu rantukam /	tatas gacCeta vipra-indrAH dvArapAlam tu rantukam /
   tasya tīrthaṃ sarasvatyāṃ yakṣendrasya mahātmanaḥ // VamPSm_14.37 //	tasya tIrTam sarasvatyAm yakzendrasya mahAtmanaH // VamPSm_14.37 //
   tatra snātvā mahāprājña upavāsaparāyaṇaḥ /	tatra snAtvA mahA-prAjQaH upavAsa-parAyaNaH /
   yakṣasya ca prasādena labhate kāmikaṃ phalam // VamPSm_14.38 //	yakzasya ca prasAdena laBate kAmikam Palam // VamPSm_14.38 //
   tato gaccheta viprendrā brahmavartaṃ munistutam /	tatas gacCeta vipra-indrAH brahmavartam muni-stutam /
   brahmāvarte naraḥ snātvā brahma cāpnoti niścitam // VamPSm_14.39 //	brahmAvarte naraH snAtvA brahma ca-Apnoti niScitam // VamPSm_14.39 //
   tato gaccheta viprendrāḥ sutīrthakamanuttamam /	tatas gacCeta vipra-indrAH sutIrTakam-anuttamam /
   tatra saṃnihitā nityaṃ pitaro daivataiḥ saha // VamPSm_14.40 //	tatra saMnihitAH nityam pitaraH dEvatEH saha // VamPSm_14.40 //
   tatrābhiṣekaṃ kurvīta pitṛdevārcane rataḥ /	tatra-aBizekam kurvIta pitR-deva-arcane rataH /
   aśvamedhamavāpnoti pitṛn prīṇāti śāśvatān // VamPSm_14.41 //	aSvameDam-avApnoti pitRn prINAti SASvatAn // VamPSm_14.41 //
   tato 'mbuvanaṃ dharmajña samāsādya yathākramam /	tatas ambu-vanam Darma-jQa samAsAdya yaTAkramam /
   kāmeśvarasya tīrthaṃ tu snātvā śraddhāsamanvitaḥ // VamPSm_14.42 //	kAmeSvarasya tIrTam tu snAtvA SradDA-samanvitaH // VamPSm_14.42 //
   sarvavyādhivinirmukto brahmavāptirbhaved dhruvam /	sarva-vyADi-vinirmuktaH brahma-vAptiH-Bavet Druvam /
   mātṛtīrthaṃ ca tatraiva yatra snātasya bhaktitaḥ // VamPSm_14.43 //	mAtRtIrTam ca tatra-eva yatra snAtasya BaktitaH // VamPSm_14.43 //
   prajā vivarddhate nityamanantāṃ cāpnubhācchriyam /	prajAH vivardDate nityam-anantAm ca-ApnuBAt-Sriyam /
   tataḥ śītavanaṃ gacchenniyato niyatāśanaḥ // VamPSm_14.44 //	tatas SItavanam gacCet-niyataH niyata-aSanaH // VamPSm_14.44 //
   tīrthaṃ tatra mahāviprā mahadanyatra durlabham /	tIrTam tatra mahA-viprAH mahat-anyatra durlaBam /
   punāti darśanādeva daṇḍakaṃ ca dvijottamāḥ // VamPSm_14.45 //	punAti darSanAt-eva daNxakam ca dvijottamAH // VamPSm_14.45 //
   keśānabhyukṣya vai tasmin pūto bhavati pāpataḥ /	keSAn-aByukzya vE tasmin pUtaH Bavati pApataH /
   tatra tīrthavaraṃ cānyat svānulomāyanaṃ mahat // VamPSm_14.46 //	tatra tIrTa-varam ca-anyat sva-anulomAyanam mahat // VamPSm_14.46 //
   tatra viprā mahāprājñā vidvāṃsastīrthatatparāḥ /	tatra viprAH mahA-prAjQAH vidvAMsaH-tIrTa-tatparAH /
   svanulomāyane tīrthe viprāstrailokyaviśrute // VamPSm_14.47 //	svanulomAyane tIrTe viprAH-trElokya-viSrute // VamPSm_14.47 //
   prāṇāyāmairniharanti svalomāni dvijottamāḥ /	prANAyAmEH-niharanti sva-lomAni dvijottamAH /
   pūtātmānaśca te viprāḥ prayānti paramāṃ gatim // VamPSm_14.48 //	pUta-AtmAnaH-ca te viprAH prayAnti paramAm gatim // VamPSm_14.48 //
   daśāśvamedhikaṃ caiva tatra tīrthaṃ suviśrutam /	daSASvameDikam ca-eva tatra tIrTam su-viSrutam /
   tatra snātvā bhaktiyuktastadeva labhate phalam // VamPSm_14.49 //	tatra snAtvA Bakti-yuktaH-tat-eva laBate Palam // VamPSm_14.49 //
   tato gaccheta śraddhāvān mānuṣaṃ lokaviśrutam /	tatas gacCeta SradDAvAn mAnuzam loka-viSrutam /
   darśanāt tasya tīrthasya mukto bhavati kilbiṣaiḥ // VamPSm_14.50 //	darSanAt tasya tIrTasya muktaH Bavati kilbizEH // VamPSm_14.50 //
   purā kṛṣṇamṛgāstatra vyādhena śarapīḍitāḥ /	purA kRzNamRgAH-tatra vyADena Sara-pIxitAH /
   vigāhya tasmin sarasi mānuṣatvamupāgatāḥ // VamPSm_14.51 //	vigAhya tasmin sarasi mAnuza-tvam-upAgatAH // VamPSm_14.51 //
   tato vyādhāśca te sarve tānapṛcchan dvijottamān /	tatas vyADAH-ca te sarve tAn-apRcCan dvijottamAn /
   mṛgā anena vai yātā asmābhiḥ śarapīḍitāḥ // VamPSm_14.52 //	mRgAH anena vE yAtAH asmABiH Sara-pIxitAH // VamPSm_14.52 //
   nimagnāste saraḥ prāpya kva te yātā dvijottamāḥ /	nimagnAH-te saraH prApya kva te yAtAH dvijottamAH /
   te 'bruvaṃstatra vai pṛṣṭā vayaṃ te ca dvijottamāḥ // VamPSm_14.53 //	te abruvan=-tatra vE pRzwAH vayam te ca dvijottamAH // VamPSm_14.53 //
   asya tīrthasya māhātmyān mānuṣatvamupāgatāḥ /	asya tIrTasya mAhAtmyAn mAnuza-tvam-upAgatAH /
   tasmād yūyaṃ śraddadhānāḥ snātvā tīrthe vimatsarāḥ // VamPSm_14.54 //	tasmAt yUyam SraddaDAnAH snAtvA tIrTe vimatsarAH // VamPSm_14.54 //
   sarvapāpavinirmuktā bhaviṣyatha na saṃśayaḥ /	sarva-pApa-vinirmuktAH BavizyaTa na saMSayaH /
   tataḥ snātāśca te sarve śuddhadehā divaṃ gatāḥ // VamPSm_14.55 //	tatas snAtAH-ca te sarve SudDa-dehAH divam gatAH // VamPSm_14.55 //
   etat tīrthasya māhātmyaṃ mānuṣasya dvijottamāḥ /	etat tIrTasya mAhAtmyam mAnuzasya dvijottamAH /
   ye śṛṇvanti śraddadhānāste 'pi yānti parāṃ gatim // VamPSm_14.56 //	ye SRNvanti SraddaDAnAH-te api yAnti parAm gatim // VamPSm_14.56 //
   iti śrīvāmanapurāṇe saromāhātmye caturdaśo 'dhyāyaḥ	iti SrI-vAmanapurANe saromAhAtmye caturdaSaH aDyAyaH
   lomaharṣaṇa uvāca /	loma-harzaNaH uvAca /
   mānuṣasya tu pūrveṇa krośamātre dvijottamāḥ /	mAnuzasya tu pUrveNa kroSa-mAtre dvijottamAH /
   āpagā nāma vikhyātā nadī dvijaniṣevitā // VamPSm_15.1 //	ApagA nAma viKyAtA nadI dvija-nizevitAH // VamPSm_15.1 //
   śyāmākaṃ payasā siddhamājyena ca pariplutam /	SyAmAkam payasA sidDam-Ajyena ca pariplutam /
   ye prayacchanti viprebhyasteṣāṃ pāpaṃ na vidyate // VamPSm_15.2 //	ye prayacCanti vipreByaH-tezAm pApam na vidyate // VamPSm_15.2 //
   ye tu śrāddhaṃ kariṣyanti prāpya tāmāpagāṃ nadīm /	ye tu SrAdDam karizyanti prApya tAm-ApagAm nadIm /
   te sarvakāmasaṃyuktā bhaviṣyanti na saṃśayaḥ // VamPSm_15.3 //	te sarva-kAma-saMyuktAH Bavizyanti na saMSayaH // VamPSm_15.3 //
   śaṃsanti sarve pitaraḥ smaranti ca pitāmahāḥ /	SaMsanti sarve pitaraH smaranti ca pitAmahAH /
   asmākaṃ ca kule putraḥ pautro vāpi bhaviṣyati // VamPSm_15.4 //	asmAkam ca kule putraH pOtraH vA-api Bavizyati // VamPSm_15.4 //
   ya āpagāṃ nadīṃ gatvā tilaiḥ saṃtarpayiṣyati /	yaH ApagAm nadIm gatvA tilEH saMtarpayizyati /
   tena tṛptā bhaviṣyāmo yāvatkalpaśataṃ gatam // VamPSm_15.5 //	tena tRptAH BavizyAmaH yAvat-kalpa-Satam gatam // VamPSm_15.5 //
   nabhasye māsi samprāpte kṛṣṇapakṣe viśeṣataḥ /	naBasye mAsi samprApte kRzNa-pakze viSezataH /
   caturdaśyāṃ tu madhyāhne piṇḍado muktimāpnuyāt // VamPSm_15.6 //	caturdaSyAm tu maDyAhne piNxa-daH muktim-ApnuyAt // VamPSm_15.6 //
   tato gaccheta viprendrā brahmaṇaḥ sthanamuttamam /	tatas gacCeta vipra-indrAH brahmaNaH sTanam-uttamam /
   brahmodumbaramityevaṃ sarvalokeṣu piśrutam // VamPSm_15.7 //	brahma-udumbaram-iti-evam sarva-lokezu piSrutam // VamPSm_15.7 //
   tatra brahmarṣikuṇḍeṣu snātasya dvijasattamāḥ /	tatra brahmarzi-kuNxezu snAtasya dvijasattamAH /
   saptarṣiṇāṃ prasādena saptasomaphalaṃ bhavet // VamPSm_15.8 //	saptarziNAm prasAdena saptasoma-Palam Bavet // VamPSm_15.8 //
   bharadvājo gautamaśca jamadagniśca kaśyapaḥ /	BaradvAjaH gOtamaH-ca jamadagniH-ca kaSyapaH /
   viśvāmitro vasiṣṭhaśca atriśca bhagavānṛpiḥ // VamPSm_15.9 //	viSvAmitraH vasizWaH-ca atriH-ca BagavAn-RpiH // VamPSm_15.9 //
   etaiḥ sametya tatkuṇḍaṃ kalpitaṃ bhuvi durlabham /	etEH sametya tat-kuNxam kalpitam Buvi durlaBam /
   brahmaṇā sevitaṃ yasmād brahmodumbaramucyate // VamPSm_15.10 //	brahmaNA sevitam yasmAt brahma-udumbaram-ucyate // VamPSm_15.10 //
   tasmiṃstīrthavare snāto brahmaṇo 'vyaktajanmanaḥ /	tasmin=-tIrTa-vare snAtaH brahmaNaH avyakta-janmanaH /
   brahmalokamavāpnoti nātra kāryā vicāraṇā // VamPSm_15.11 //	brahma-lokam-avApnoti na-atra kAryA vicAraNAH // VamPSm_15.11 //
   devān pitṝn samuddiśya yo vipraṃ bhojayiṣyati /	devAn pitLn samuddiSya yaH vipram Bojayizyati /
   pitarastasya sukhitā dāsyanti bhuvi durlabham // VamPSm_15.12 //	pitaraH-tasya suKitAH dAsyanti Buvi durlaBam // VamPSm_15.12 //
   saptarṣīśca samuddaśya pṛtham snānaṃ samācaret /	saptarzIH-ca samuddaSya pRTam snAnam samAcaret /
   ṛṣīṇāṃ ca prasādena saptalokādhipo bhavet // VamPSm_15.13 //	RzINAm ca prasAdena sapta-loka-aDipaH Bavet // VamPSm_15.13 //
   kapisthaleti vikhyātaṃ sarvapātakanāśanam /	kapi-sTalA-iti viKyAtam sarva-pAtaka-nASanam /
   yasmin sthitaḥ khayaṃ devo vṛddhakedārasaṃjñitaḥ // VamPSm_15.14 //	yasmin sTitaH Kayam devaH vRdDa-kedAra-saMjQitaH // VamPSm_15.14 //
   tatra snātvār'cayitvā ca rudraṃ diṇḍisamanvitam /	tatra snAtvA-Ar-acayitvA ca rudram diNxi-samanvitam /
   antardhānamavāpnoti śivaloke sa modate // VamPSm_15.15 //	antarDAnam-avApnoti Siva-loke sa modate // VamPSm_15.15 //
   yastatra tarpaṇaṃ kṛtvā pibate culakatrayam /	yaH-tatra tarpaNam kRtvA pibate culaka-trayam /
   diṇḍidevaṃ namaskṛtya kedārasya phalaṃ labhet // VamPSm_15.16 //	diNxidevam namaskRtya kedArasya Palam laBet // VamPSm_15.16 //
   yastatra kurute śrāddhaṃ śivamuddiśya mānavaḥ /	yaH-tatra kurute SrAdDam Sivam-uddiSya mAnavaH /
   caitrasuklacaturdaśyāṃ prāpnoti paramaṃpadam // VamPSm_15.17 //	cEtra-sukla-caturdaSyAm prApnoti paramaMpadam // VamPSm_15.17 //
   kalasyāṃ tu tato gacched yatra devī svayaṃ sthitā /	kalasyAm tu tatas gacCet yatra devI svayam sTitA /
   durgā kātyāyanī bhadrā nidrā māyā sanātanī // VamPSm_15.18 //	durgA kAtyAyanI BadrA nidrA mAyA sanAtanI // VamPSm_15.18 //
   kalasyāṃ ca naraḥ snātvā dṛṣṭvā durgā taṭe sthitām /	kalasyAm ca naraH snAtvA dRzwvA durgA tawe sTitAm /
   saṃsāragahanaṃ durgaṃnistarennātra saṃśayaḥ // VamPSm_15.19 //	saMsAra-gahanam durgaMnistaret-na-atra saMSayaH // VamPSm_15.19 //
   tato gaccheta sarakaṃ trailokyasyāpi durlabham /	tatas gacCeta sarakam trElokyasya-api durlaBam /
   kṛṣṇapakṣe caturdaśyāṃ dṛṣṭvā devaṃ maheśvaram // VamPSm_15.20 //	kRzNa-pakze caturdaSyAm dRzwvA devam maheSvaram // VamPSm_15.20 //
   labhate sarvakāmāṃśca śivalokaṃ sa gacchati /	laBate sarva-kAmAn=-ca Siva-lokam sa gacCati /
   tisrāḥ koṭyastu tīrthānāṃ sarake dvijasattamāḥ // VamPSm_15.21 //	tisrAH kowyaH-tu tIrTAnAm sarake dvijasattamAH // VamPSm_15.21 //
   rudrakoṭistathā kūpe saromadhye vyavasthitā /	rudra-kowiH-taTA kUpe saraH-maDye vyavasTitAH /
   tasmin sare ca yaḥ snātvā rudrakoṭiṃ smarennaraḥ // VamPSm_15.22 //	tasmin sare ca yaH snAtvA rudra-kowim smaret-naraH // VamPSm_15.22 //
   pūjitā rudrakoṭiśca bhaviṣyati na saṃśayaḥ /	pUjitAH rudra-kowiH-ca Bavizyati na saMSayaH /
   rudrāṇāṃ ca prasādena sarvadoṣavivarjitaḥ // VamPSm_15.23 //	rudrANAm ca prasAdena sarva-doza-vivarjitaH // VamPSm_15.23 //
   aindrajñānena saṃyuktaḥ paraṃ padamavāpnuyāt /	Endra-jQAnena saMyuktaH param padam-avApnuyAt /
   iḍāspadaṃ ca tatraiva tīrthaṃ pāpabhayāpaham // VamPSm_15.24 //	ixA-Aspadam ca tatra-eva tIrTam pApa-Baya-apaham // VamPSm_15.24 //
   asmin muktimavāpnoti darśanādeva mānavaḥ /	asmin muktim-avApnoti darSanAt-eva mAnavaH /
   tatra snātvār'thayitvā ca pitṛdevagaṇānapi // VamPSm_15.25 //	tatra snAtvAr-aTayitvA ca pitR-deva-gaNAn-api // VamPSm_15.25 //
   na durgatimavāpnoti manasā cintitaṃ labhet /	na durgatim-avApnoti manasA cintitam laBet /
   kedāraṃ ca mahātīrthaṃ sarvakalmaṣanāśanam // VamPSm_15.26 //	kedAram ca mahA-tIrTam sarva-kalmaza-nASanam // VamPSm_15.26 //
   tatra snātvā tu puruṣaḥ sarvadānaphalaṃ labhet /	tatra snAtvA tu puruzaH sarva-dAna-Palam laBet /
   kiṃrūpaṃ ca mahātīrthaṃ tatraiva bhuvi durlabham // VamPSm_15.27 //	kiMrUpam ca mahA-tIrTam tatra-eva Buvi durlaBam // VamPSm_15.27 //
   sarakasya tu pūrveṇa tīrthaṃ trailokyaviśrutam /	sarakasya tu pUrveNa tIrTam trElokya-viSrutam /
   anyajanma suvikhyātaṃ sarvapāpapraṇāśanam // VamPSm_15.28 //	anya-janma su-viKyAtam sarva-pApa-praNASanam // VamPSm_15.28 //
   nārasiṃhaṃ vapuḥ kṛtvā hatvā dānavamūrjitam /	nArasiMham vapuH kRtvA hatvA dAnavam-Urjitam /
   tiryagyonau sthito viṣṇuḥ siṃheṣu ratimāpnuvan // VamPSm_15.29 //	tiryagyonO sTitaH vizNuH siMhezu ratim-Apnuvan // VamPSm_15.29 //
   tato devāḥ sagandharvā ārāghya varadaṃ śivam /	tatas devAH sa-ganDarvAH ArAGya vara-dam Sivam /
   ūcuḥ praṇatasarvāṅgā viṣṇudehasya lambhane // VamPSm_15.30 //	UcuH praNata-sarva-aFgAH vizNu-dehasya lamBane // VamPSm_15.30 //
   tato devo mahātmāsau śārabhaṃ rūpamāsthitaḥ /	tatas devaH mahAtmA-asO SAraBam rUpam-AsTitaH /
   yuddhaṃ ca kārayāmāsa divyaṃ varṣasahasrakam /	yudDam ca kArayAmAsa divyam varza-sahasrakam /
   yudhyamānau tu tau devau patitau saramadhyataḥ // VamPSm_15.31 //	yuDyamAnO tu tO devO patitO sara-maDyataH // VamPSm_15.31 //
   tasmin sarastaṭe vipro devarṣirnāradaḥ sthitaḥ /	tasmin saraH-tawe vipraH devarziH-nAradaH sTitaH /
   aśvatthavṛkṣamāśritya dhyānasthastau dadarśa ha // VamPSm_15.32 //	aSvatTa-vRkzam-ASritya DyAna-sTaH-tO dadarSa ha // VamPSm_15.32 //
   viṣṇuścaturbhujo jajñe liṅgākāraḥ śivaḥ sthitaḥ /	vizNuH-catur-BujaH jajQe liFga-AkAraH SivaH sTitaH /
   tau dṛṣṭvā tatra puruṣau tuṣṭāva bhaktibhāvitaḥ // VamPSm_15.33 //	tO dRzwvA tatra puruzO tuzwAva Bakti-BAvitaH // VamPSm_15.33 //
   namaḥ śivāya devāya viṣṇave prabhaviṣṇave /	namaH SivAya devAya vizNave praBavizNave /
   haraye ca umābhartre sthitikālabhṛte namaḥ // VamPSm_15.34 //	haraye ca umA-Bartre sTiti-kAlaBRte namaH // VamPSm_15.34 //
   harāya vahurūpāya viśvarūpāya viṣṇave /	harAya vahu-rUpAya viSvarUpAya vizNave /
   tryambakāya susuddhāya kuṣṇāya jñānahetave // VamPSm_15.35 //	tryambakAya su-sudDAya kuzNAya jQAna-hetave // VamPSm_15.35 //
   dhanyo 'haṃ sukṛtī nityaṃ yad dṛṣṭo puruṣottamau /	DanyaH aham sukRtI nityam yat dRzwaH puruzottamO /
   mamāśramamidaṃ puṇyaṃ yuvābhyāṃ vimalīkṛtam /	mama-ASramam-idam puNyam yuvAByAm vimalIkRtam /
   adyaprabhṛti trailokye anyajanmeti viśrutam // VamPSm_15.36 //	adya-praBRti trElokye anya-janma-iti viSrutam // VamPSm_15.36 //
   ya ihāgatya snātvā ca pitṝn saṃtarpayiṣyati /	yaH iha-Agatya snAtvA ca pitLn saMtarpayizyati /
   tasya śraddhānvitasyeha jñānamaindraṃ bhaviṣyati // VamPSm_15.37 //	tasya SradDA-anvitasya-iha jQAnam-Endram Bavizyati // VamPSm_15.37 //
   aśvatthasya tu yanmūlaṃ sadā tatra vasāmyaham /	aSvatTasya tu yat-mUlam sadA tatra vasAmi-aham /
   aśvatthavandanaṃ kṛtvā yamaṃ raudraṃ na paśyati // VamPSm_15.38 //	aSvatTa-vandanam kRtvA yamam rOdram na paSyati // VamPSm_15.38 //
   tato gaccheta viprendrā nāgasya hradamuttamam /	tatas gacCeta vipra-indrAH nAgasya hradam-uttamam /
   pauṇḍarīke naraḥ snātvā puṇḍarīkaphalaṃ labhet // VamPSm_15.39 //	pONxarIke naraH snAtvA puNxarIka-Palam laBet // VamPSm_15.39 //
   daśamyāṃ śuklapakṣasya caitrasya tu viśeṣataḥ /	daSamyAm Sukla-pakzasya cEtrasya tu viSezataH /
   snānaṃ japaṃ tathā śrāddhaṃ muktimārgapradāyakam // VamPSm_15.40 //	snAnam japam taTA SrAdDam mukti-mArga-pradAyakam // VamPSm_15.40 //
   tatastriviṣṭavaṃ gacchet tīrthaṃ devanaṣevitam /	tatas-trivizwavam gacCet tIrTam deva-nazevitam /
   tatra vaitaraṇī puṇyā nadī pāpapramocanī // VamPSm_15.41 //	tatra vEtaraNI puNyA nadI pApa-pramocanI // VamPSm_15.41 //
   tatra snātvār'cayitvā ca śūlapāṇiṃ vṛṣadhvajam /	tatra snAtvA-Ar-acayitvA ca SUlapANim vRzaDvajam /
   sarvapāpaviśuddhātmā gacchatyeva parāṃ gatim // VamPSm_15.42 //	sarva-pApa-viSudDa-AtmA gacCati-eva parAm gatim // VamPSm_15.42 //
   tato gaccheta viprendrā rasāvartamanuttamam /	tatas gacCeta vipra-indrAH rasAvartam-anuttamam /
   tatra snātvā bhaktiyuktaḥ siddhimāpnotyanuttamām // VamPSm_15.43 //	tatra snAtvA Bakti-yuktaH sidDim-Apnoti-anuttamAm // VamPSm_15.43 //
   caitra śuklacaturdaśyāṃ tīrthe snātvā hyalepake /	cEtra Sukla-caturdaSyAm tIrTe snAtvA hi-alepake /
   pūjayitvā śivaṃ tatra pāpalepo na vidyate // VamPSm_15.44 //	pUjayitvA Sivam tatra pApa-lepaH na vidyate // VamPSm_15.44 //
   tato gacchena viprandrāḥ phalakīvanamuttamam /	tatas gacCena viprandrAH PalakIvanam-uttamam /
   yatra devāḥ sagandharvāḥ sādhyāśca ṛṣayaḥ sthitāḥ /	yatra devAH sa-ganDarvAH sADyAH-ca RzayaH sTitAH /
   tapaścaranti vipulaṃ divyaṃ varṣasahasrakam // VamPSm_15.45 //	tapaH-caranti vipulam divyam varza-sahasrakam // VamPSm_15.45 //
   dṛṣadvatyāṃ naraḥ snātvā tarpayitvā ca devatāḥ /	dRzadvatyAm naraH snAtvA tarpayitvA ca devatAH /
   agniṣṭomātirātrābhyāṃ phalaṃ vindati māvanaḥ // VamPSm_15.46 //	agnizwoma-atirAtrAByAm Palam vindati mAvanaH // VamPSm_15.46 //
   somakṣaye ca saṃprāpte somasya ca dine tathā /	soma-kzaye ca saMprApte somasya ca dine taTA /
   yaḥ śrāddhaṃ kurute martyastasya puṇyaphalaṃ śṛṇu // VamPSm_15.47 //	yaH SrAdDam kurute martyaH-tasya puNya-Palam SRNu // VamPSm_15.47 //
   gayāyāṃ ca yatā śrāddha pitṛn prīṇāti nityaśaḥ /	gayAyAm ca yatA SrAdDa pitRn prINAti nityaSas /
   tathā śrāddhaṃ ca kartavyaṃ phalakīvanamāśritaiḥ // VamPSm_15.48 //	taTA SrAdDam ca kartavyam PalakI-vanam-ASritEH // VamPSm_15.48 //
   manasā smarate yastu phalakīvanamuttamam /	manasA smarate yaH-tu PalakIvanam-uttamam /
   tasyāpi pitarastṛptiṃ prayāsyanti na saṃśayaḥ // VamPSm_15.49 //	tasya-api pitaraH-tRptim prayAsyanti na saMSayaH // VamPSm_15.49 //
   tatrāpi tīrthaṃ sumahat sarvadevairalaṅkṛtam /	tatra-api tIrTam su-mahat sarva-devEH-alaFkRtam /
   tasmin snātastu puruṣo gosahasraphalaṃ labhet // VamPSm_15.50 //	tasmin snAtaH-tu puruzaH go-sahasra-Palam laBet // VamPSm_15.50 //
   pāṇikhāte naraḥ snātvā pitṛn saṃtarpya mānavaḥ /	pANi-KAte naraH snAtvA pitRn saMtarpya mAnavaH /
   avāpnuyād rājasūyaṃ sāṃkhyaṃ yogaṃ ca vindati // VamPSm_15.51 //	avApnuyAt rAjasUyam sAMKyam yogam ca vindati // VamPSm_15.51 //
   tato gaccheta sumahat tīrthaṃ miśrakamuttamam /	tatas gacCeta su-mahat tIrTam miSrakam-uttamam /
   tatra tīrthāni muninā miśritāni mahātmanā // VamPSm_15.52 //	tatra tIrTAni muninA miSritAni mahAtmanA // VamPSm_15.52 //
   vyāsena muniśārdulā dadhīcyarthaṃ mahātmanā /	vyAsena muni-SArdulAH daDIci-arTam mahAtmanA /
   sarvatīrtheṣu sa snāti miśrake snāti yo naraḥ // VamPSm_15.53 //	sarva-tIrTezu sa snAti miSrake snAti yaH naraH // VamPSm_15.53 //
   tato vyāsavanaṃ gacchenniyato niyatāśanaḥ /	tatas vyAsavanam gacCet-niyataH niyata-aSanaH /
   manojave naraḥ snātvā miśrake snāti yo naraḥ // VamPSm_15.54 //	manojave naraH snAtvA miSrake snAti yaH naraH // VamPSm_15.54 //
   manasā cintitaṃ sarvaṃ sidhyate nātra saṃśayaḥ /	manasA cintitam sarvam siDyate na-atra saMSayaH /
   gatvā madhuvaṭīṃ caiva devyāstīrthaṃ naraḥ śuciḥ // VamPSm_15.55 //	gatvA maDuvawIm ca-eva devyAH-tIrTam naraH SuciH // VamPSm_15.55 //
   tatra snātvār'cayed devān pitṝṃśca prayato naraḥ /	tatra snAtvA-Ar-acayet devAn pitLn=-ca prayataH naraH /
   sa devyā samanujñāto yathā siddhiṃ labhennaraḥ // VamPSm_15.56 //	sa devyA samanujQAtaH yaTA sidDim laBet-naraH // VamPSm_15.56 //
   kauśikyāḥ saṃgame yastu dṛṣadvatyāṃ narottamaḥ /	kOSikyAH saMgame yaH-tu dRzadvatyAm nara-uttamaH /
   snāyīta nayatāhāraḥ sarvapāpaiḥ pramucyate // VamPSm_15.57 //	snAyIta nayatA-AhAraH sarva-pApEH pramucyate // VamPSm_15.57 //
   tato vyāsasthalī nāma yatra vyāsena dhīmatā /	tatas vyAsasTalI nAma yatra vyAsena DImatA /
   putraśokābhibhūtena dehatyāgāya niścayaḥ // VamPSm_15.58 //	putra-Soka-aBiBUtena dehatyAgAya niScayaH // VamPSm_15.58 //
   kṛto devaiśca viprendrāḥ punarutthāpitastadā /	kRtaH devEH-ca vipra-indrAH punar-utTApitaH-tadA /
   abhigamya sthalīṃ tasya putraśokaṃ na vindati // VamPSm_15.59 //	aBigamya sTalIm tasya putra-Sokam na vindati // VamPSm_15.59 //
   gindattaṃ kūpamāsādya tilaprasthaṃ pradāya ca /	gindat-tam kUpam-AsAdya tila-prasTam pradAya ca /
   gaccheta paramāṃ siddhiṃ ṛṇairmuktimavāpnuyāt // VamPSm_15.60 //	gacCeta paramAm sidDim RNEH-muktim-avApnuyAt // VamPSm_15.60 //
   yahnaṃ ca sudinaṃ caiva dve tīrthe bhuvi durlabhe /	yahnam ca sudinam ca-eva dve tIrTe Buvi durlaBe /
   tayoḥ snātvā viśuddhātmā sūryalokamapāpnuyāt // VamPSm_15.61 //	tayoH snAtvA viSudDa-AtmA sUrya-lokam-apApnuyAt // VamPSm_15.61 //
   kṛtajapyaṃ tato gacchet triṣu lokeṣu viśrutam /	kRta-japyam tatas gacCet trizu lokezu viSrutam /
   tatrābhiṣekaṃ kuvīnta gaṅgāyāṃ prayataḥ sthitaḥ // VamPSm_15.62 //	tatra-aBizekam kuvInta gaFgAyAm prayataH sTitaH // VamPSm_15.62 //
   arcayitvā mahādevamaśvamedhaphalaṃ labhet /	arcayitvA mahAdevam-aSvameDa-Palam laBet /
   koṭitīrthaṃ ca tatraiva dṛṣṭvā koṭīśvaraṃ prabhum // VamPSm_15.63 //	kowitIrTam ca tatra-eva dRzwvA kowISvaram praBum // VamPSm_15.63 //
   tatra svnātvā śraddadhānaḥ koṭiyajñaphalaṃ labhet /	tatra svnAtvA SraddaDAnaH kowi-yajQa-Palam laBet /
   tato vāmanakaṃ gacchet triṣu lokeṣu viśrutam // VamPSm_15.64 //	tatas vAmanakam gacCet trizu lokezu viSrutam // VamPSm_15.64 //
   yatra vāmanarūpeṇa viṣṇunā prabhaviṣṇunā /	yatra vAmana-rUpeNa vizNunA praBavizNunA /
   balerapahṛtaṃ rājyamindrāya pratipāditam // VamPSm_15.65 //	baleH-apahRtam rAjyam-indrAya pratipAditam // VamPSm_15.65 //
   tatra viṣṇupadesnātvā arcayitvā ca vāmanam /	tatra vizNupadesnAtvA arcayitvA ca vAmanam /
   sarvapāpaviśuddhātmā viṣṇulokamavāpnuyāt // VamPSm_15.66 //	sarva-pApa-viSudDa-AtmA vizNu-lokam-avApnuyAt // VamPSm_15.66 //
   jyeṣṭhāśramaṃ ca tatraiva sarvapātakanāśanam /	jyezWa-ASramam ca tatra-eva sarva-pAtaka-nASanam /
   taṃ tu dṛṣṭvā naro muktiṃ saṃprayāti na saṃśayaḥ // VamPSm_15.67 //	tam tu dRzwvA naraH muktim saMprayAti na saMSayaH // VamPSm_15.67 //
   jyeṣṭhe māsi site pakṣe ekādaśyāmupoṣitaḥ /	jyezWe mAsi site pakze ekAdaSyAm-upozitaH /
   dvādaśyāṃ ca naraḥ snātvā jyeṣṭhatvaṃ labhate nṛpu // VamPSm_15.68 //	dvAdaSyAm ca naraH snAtvA jyezWa-tvam laBate nRpu // VamPSm_15.68 //
   tatra pratiṣṭhitā viprā viṣṇunā prabhaviṣṇunā /	tatra pratizWitA viprAH vizNunA praBavizNunA /
   dīkṣāpratiṣṭhāsaṃyuktā viṣṇuprīṇanatatparāḥ // VamPSm_15.69 //	dIkzA-pratizWA-saMyuktAH vizNu-prINana-tatparAH // VamPSm_15.69 //
   tebhyo dattāni śrāddhāni dānāni vividhāni ca /	teByaH dattAni SrAdDAni dAnAni viviDAni ca /
   akṣayāṇi bhaviṣyanti yāvanmanvantarasthitiḥ // VamPSm_15.70 //	akzayANi Bavizyanti yAvat-manvantara-sTitiH // VamPSm_15.70 //
   tatraiva koṭitīrthaṃ ca triṣu lokeṣu viśrutam /	tatra-eva kowitIrTam ca trizu lokezu viSrutam /
   tasmistīrthe naraḥ snātvā koṭiyajñaphalaṃ labhet // VamPSm_15.71 //	tasmiH-tIrTe naraH snAtvA kowi-yajQa-Palam laBet // VamPSm_15.71 //
   koṭīśvaraṃ naro dṛṣṭvā tasmitīrthe maheśvaram /	kowISvaram naraH dRzwvA tasmitIrTe maheSvaram /
   mahādevaprasādena gāṇapatyamavāpnuyāt // VamPSm_15.72 //	mahAdeva-prasAdena gANapatyam-avApnuyAt // VamPSm_15.72 //
   tatraiva sumahat tīrthaṃ sūryasya ca mahātmanaḥ /	tatra-eva su-mahat tIrTam sUryasya ca mahAtmanaH /
   tasmin snātvā bhaktibhuktaḥ sūryaloke mahīyate // VamPSm_15.73 //	tasmin snAtvA Bakti-BuktaH sUrya-loke mahIyate // VamPSm_15.73 //
   tato gaccheta vipraindrāstīrthaṃ kalmaṣanāśanam /	tatas gacCeta vipra-EndrAH-tIrTam kalmaza-nASanam /
   kulottāraṇanāmānaṃ viṣṇunā kalpitaṃ purā // VamPSm_15.74 //	kula-uttAraNa-nAmAnam vizNunA kalpitam purA // VamPSm_15.74 //
   varṇānāmāśramāṇāṃ ca tāraṇāya sunirmalam /	varNAnAm-ASramANAm ca tAraNAya su-nirmalam /
   brahmacaryātparaṃ mokṣaṃ ya icchinti sunirmalam /	brahmacaryAt-param mokzam ye icCinti su-nirmalam /
   te 'pi tattīrthamāsādya paśyanti paramaṃ padam // VamPSm_15.75 //	te api tat-tIrTam-AsAdya paSyanti paramam padam // VamPSm_15.75 //
   brahmacārī gṛhasthaśca vānaprastho yatistathā /	brahmacArI gRhasTaH-ca vAnaprasTaH yatiH-taTA /
   kulāni tārayet snātaḥ sapta sapta ca sapta ca // VamPSm_15.76 //	kulAni tArayet snAtaH sapta sapta ca sapta ca // VamPSm_15.76 //
   brāhmaṇāḥ kṣatriyā vaiśyāḥ sūdrā ye tatparāyaṇāḥ /	brAhmaNAH kzatriyAH vESyAH sUdrAH ye tad-parAyaNAH /
   snātā bhaktiyutāḥ sarve paśyanti paramaṃ padam // VamPSm_15.77 //	snAtAH Bakti-yutAH sarve paSyanti paramam padam // VamPSm_15.77 //
   dūrastho 'pi smared yastu kurukṣetraṃ savāmanam /	dUra-sTaH api smaret yaH-tu kurukzetram sa-vAmanam /
   so 'pi muktimavāpnoti kiṃ punarnnivasannaraḥ // VamPSm_15.78 //	saH api muktim-avApnoti kim punar-nnivasat-naraH // VamPSm_15.78 //
   iti śrīvāmanapurāṇe saromāhātmne pañcadaśo 'dhyāyaḥ	iti SrI-vAmanapurANe sa-raH-mAha-Atmne paQcadaSaH aDyAyaH
   lomaharṣaṇa uvāca /	loma-harzaNaH uvAca /
   pavanasya hrade snātvā dṛṣṭvā devaṃ maheśvaram /	pavanasya hrade snAtvA dRzwvA devam maheSvaram /
   vimuktaḥ kaluṣaiḥ sarvaiḥ śaivaṃ padamavāpnuyāt // VamPSm_16.1 //	vimuktaH kaluzEH sarvEH SEvam padam-avApnuyAt // VamPSm_16.1 //
   putraśokena pavano yasmillīno babhūva ha /	putra-Sokena pavanaH yasmin-lInaH baBUva ha /
   tataḥ sabrahmakairdevaiḥ prasādya prakaṭīkṛtaḥ // VamPSm_16.2 //	tatas sa-brahmakEH-devEH prasAdya prakawIkRtaH // VamPSm_16.2 //
   ato gaccheta amṛtaṃ sthānaṃ tacchūlapāṇinaḥ /	atas gacCeta amRtam sTAnam tad-SUlapANinaH /
   yatra devaiḥ sagandharvaiḥ hanumān prakaṭīkṛtaḥ // VamPSm_16.3 //	yatra devEH sa-ganDarvEH hanumAn prakawIkRtaH // VamPSm_16.3 //
   tatra tīrthe naraḥ snātvā amṛtatvamavāpnuyāt /	tatra tIrTe naraH snAtvA amRta-tvam-avApnuyAt /
   kulottāraṇamāsādya tīrthasevī dvijottamaḥ // VamPSm_16.4 //	kula-uttAraNam-AsAdya tIrTa-sevI dvijottamaH // VamPSm_16.4 //
   kulāni tārayet sarvān mātāmahapitāmahān /	kulAni tArayet sarvAn mAtAmaha-pitAmahAn /
   śālihotrasya rājarṣestīrthaṃ trailokyaviśrutam // VamPSm_16.5 //	SAlihotrasya rAjarzeH-tIrTam trElokya-viSrutam // VamPSm_16.5 //
   tatra snātvā vimuktastu kaluṣairdaihasaṃbhavaiḥ /	tatra snAtvA vimuktaH-tu kaluzEH-dEha-saMBavEH /
   śrīkuñjaṃ tu sarasvatyāṃ tīrthaṃ trailokyaviśrutam // VamPSm_16.6 //	SrIkuQjam tu sarasvatyAm tIrTam trElokya-viSrutam // VamPSm_16.6 //
   tatra snātvā naro bhaktyā agniṣṭomaphalaṃ labhet /	tatra snAtvA naraH BaktyA agnizwoma-Palam laBet /
   tato naimiṣakuñjaṃ tu samāsādya naraḥ śuciḥ // VamPSm_16.7 //	tatas nEmiza-kuQjam tu samAsAdya naraH SuciH // VamPSm_16.7 //
   naimiṣasya ca snānena yat puṇyaṃ tat samāpnuyāt /	nEmizasya ca snAnena yat puNyam tat samApnuyAt /
   tatra tīrthaṃ mahākhyātaṃ vedavatyā niṣevitam // VamPSm_16.8 //	tatra tIrTam mahA-KyAtam vedavatyA nizevitam // VamPSm_16.8 //
   rāvaṇena gṛhītāyāḥ keśeṣu dvijasattamāḥ /	rAvaNena gRhItAyAH keSezu dvijasattamAH /
   tadvadhāya ca sā prāṇān mumuce śokakarśitā // VamPSm_16.9 //	tad-vaDAya ca sA prANAn mumuce Soka-karSitAH // VamPSm_16.9 //
   tato jātā gṛhe rājño najakasya mahātmanaḥ /	tatas jAtAH gRhe rAjQaH najakasya mahAtmanaH /
   sītā nāmeti vikhyātā rāmapatnī pativratā // VamPSm_16.10 //	sItA nAma-iti viKyAtA rAma-patnI pativratA // VamPSm_16.10 //
   sā hṛtā rāvaṇeneha vināśāyātmanaḥ svayam /	sA hRtA rAvaNena-iha vinASAya-AtmanaH svayam /
   rāmeṇa rāvaṇaṃ hatvā abhiṣicya vibhiṣaṇam // VamPSm_16.11 //	rAmeNa rAvaNam hatvA aBizicya viBizaNam // VamPSm_16.11 //
   samānītā gṛhaṃ sītā kīrtirātmavatā yathā /	samAnItAH gRham sItA kIrtiH-AtmavatA yaTA /
   tasyāstīrthe naraḥ snātvā kanyāyajñaphalaṃ labhet // VamPSm_16.12 //	tasyAH-tIrTe naraH snAtvA kanyA-yajQa-Palam laBet // VamPSm_16.12 //
   vimuktaḥ kaluṣaiḥ sarvaiḥ prāpnoti paramaṃ padam /	vimuktaH kaluzEH sarvEH prApnoti paramam padam /
   tato gaccheta sumahad brahmaṇaḥ sthānamuttamama // VamPSm_16.13 //	tatas gacCeta su-mahat brahmaNaH sTAnam-uttamama // VamPSm_16.13 //
   yatra varṇāvaraḥ snātvā brāhmaṇyaṃ labhate naraḥ /	yatra varNa-avaraH snAtvA brAhmaNyam laBate naraH /
   brāhmaṇaśca viśuddhatmā paraṃ padamavāpnuyāt // VamPSm_16.14 //	brAhmaNaH-ca viSudDa-tmA param padam-avApnuyAt // VamPSm_16.14 //
   tato gaccheta somasya tīrthaṃ trailokyadurlabham /	tatas gacCeta somasya tIrTam trElokya-durlaBam /
   yatra somastapastaptvā dvijarājyamavāpnuyāt // VamPSm_16.15 //	yatra somaH-tapaH-taptvA dvija-rAjyam-avApnuyAt // VamPSm_16.15 //
   tatra snātvār'cayitvā ca svapitṝn daivatāni ca /	tatra snAtvA-Ar-acayitvA ca sva-pitLn dEvatAni ca /
   nirmalaḥ svargamāyāti kārtikyāṃ candramā yathā / /	nirmalaH svargam-AyAti kArtikyAm candramAH yaTA / /
   16.16 saptasārasvataṃ tīrthaṃ trailokyasyāpi durlabham /	16.16 saptasArasvatam tIrTam trElokyasya-api durlaBam /
   yatra sapta sarasvatya ekībhūtā vahanti ca // VamPSm_16.17 //	yatra sapta sarasvatyaH ekIBUtAH vahanti ca // VamPSm_16.17 //
   suprabhā kāñcanākṣī ca viśālā mānasahradā /	supraBA kAQcana-akzI ca viSAlA mAnasahradAH /
   sarasvatyoghanāmā ca suveṇurvimalodakā // VamPSm_16.18 //	sarasvatI-oGa-nAmA ca su-veNuH-vimala-udakAH // VamPSm_16.18 //
   pitāmahasya yajataḥ puṣkareṣu sthitasya ha /	pitAmahasya yajataH puzkarezu sTitasya ha /
   abruvan ṛṣayaḥ sarve nāyaṃ yajño mahāphalaḥ // VamPSm_16.19 //	abruvan RzayaH sarve na-ayam yajQaH mahA-PalaH // VamPSm_16.19 //
   na dṛśyate saricchreṣṭhā yasmādiha sarasvatī /	na dRSyate sarit-SrezWA yasmAt-iha sarasvatI /
   tachrutvā bhagavān prītaḥ sasmārātha sarasvatīm // VamPSm_16.20 //	taSrutvA BagavAn prItaH sasmAra-aTa sarasvatIm // VamPSm_16.20 //
   pitāmahena yajatā āhūtā puṣkareṣu vai /	pitAmahena yajatA AhUtA puzkarezu vE /
   suprabhā nāma sā devī tatra khyātā sarasvatī // VamPSm_16.21 //	supraBA nAma sA devI tatra KyAtA sarasvatI // VamPSm_16.21 //
   tāṃ dṛṣṭvā munayaḥ prītā vegayuktāṃ sarasvatīm /	tAm dRzwvA munayaH prItAH vega-yuktAm sarasvatIm /
   pitāmahaṃ mānayantīṃ te tu tāṃ bahu menire // VamPSm_16.22 //	pitAmaham mAnayantIm te tu tAm bahu menire // VamPSm_16.22 //
   evameṣā saricchreṣṭhā puṣkarasthā sarasvatī /	evam-ezA sarit-SrezWA puzkara-sTA sarasvatI /
   samānītā surukṣetre maṅkaṇena mahātmanā // VamPSm_16.23 //	samAnItA suru-kzetre maFkaNena mahAtmanA // VamPSm_16.23 //
   naimiṣe munayaḥ sthitvā śaunakādyāstapodhanāḥ /	nEmize munayaH sTitvA SOnaka-AdyAH-tapoDanAH /
   te pṛcchanti mahātmānaṃ paurāṇaṃ lomaharṣaṇam // VamPSm_16.24 //	te pRcCanti mahAtmAnam pOrANam loma-harzaNam // VamPSm_16.24 //
   kathaṃ yajñaphalo 'smākaṃ vartatāṃ satpathe bhavet /	kaTam yajQaPalaH asmAkam vartatAm sat-paTe Bavet /
   tato 'brevīnmahābhāgāḥ praṇamya śirasā ṛtīn // VamPSm_16.25 //	tatas abrevIt-mahABAgAH praNamya SirasA RtIn // VamPSm_16.25 //
   sarasvatī sthitā yatra tatra yajñaphalaṃ mahat /	sarasvatI sTitAH yatra tatra yajQa-Palam mahat /
   etacchrutvā tu manuyo nānāsvādhyāyavedinaḥ // VamPSm_16.26 //	etat-SrutvA tu manuyaH nAnA-svADyAya-vedinaH // VamPSm_16.26 //
   samāgamya tataḥ sarve sasmaruste sarasvatīm /	samAgamya tatas sarve sasmaruH-te sarasvatIm /
   sā tu dhyātā tatastatra ṛṣibhiḥ satrayājibhiḥ // VamPSm_16.27 //	sA tu DyAtA tatas-tatra RziBiH satra-yAjiBiH // VamPSm_16.27 //
   samāgatā plāvanārthaṃ yajñe teṣāṃ mahātmanām /	samAgatA plAvana-arTam yajQe tezAm mahAtmanAm /
   naimiṣe kāñcanākṣī tu smṛtā maṅkaṇakena sā // VamPSm_16.28 //	nEmize kAQcana-akzI tu smRtA maFkaNakena sA // VamPSm_16.28 //
   samāgatā kurukṣetraṃ puṇyatoya sarasvatī /	samAgatA kurukzetram puNya-toya sarasvatI /
   gayasya yajamānasya gayeṣveva mahākratum // VamPSm_16.29 //	gayasya yajamAnasya gayezu-eva mahA-kratum // VamPSm_16.29 //
   āhūtā ca saricchreṣṭhā gayayajñe sarasvatī /	AhUtA ca sarit-SrezWA gaya-yajQe sarasvatI /
   viśālāṃ nāma tāṃ prāhurṛṣayaḥ saṃśitavratāḥ // VamPSm_16.30 //	viSAlAm nAma tAm prAhuH-RzayaH saMSita-vratAH // VamPSm_16.30 //
   sarit sā hi samāhūtā maṅkaṇena mahātmanā /	sarit sA hi samAhUtA maFkaNena mahAtmanA /
   kurukṣetraṃ samāyātā praviṣṭā ca mahānadī // VamPSm_16.31 //	kurukzetram samAyAtA pravizwA ca mahAnadI // VamPSm_16.31 //
   uttare kośalābhāge puṇye devarṣisevite /	uttare koSalA-BAge puNye deva-Rzi-sevite /
   uddālakena muninā tatra dhyātā sarasvatī // VamPSm_16.32 //	uddAlakena muninA tatra DyAtA sarasvatI // VamPSm_16.32 //
   ājagāma saricchreṣṭhā taṃ deśaṃ munikāraṇāt /	AjagAma sarit-SrezWA tam deSam muni-kAraNAt /
   pūjyamānā munigaṇairvalkalājinasaṃvṛtaiḥ // VamPSm_16.33 //	pUjyamAnAH muni-gaNEH-valkalA-ajina-saMvRtEH // VamPSm_16.33 //
   manohareti vikhyātā sarvapāpakṣayāvahā /	manoharA-iti viKyAtA sarva-pApa-kzaya-AvahAH /
   āhūtā sā kurukṣetre maṅkaṇena mahātmanā /	AhUtA sA kurukzetre maFkaNena mahAtmanA /
   ṛṣeḥ saṃmānanārthāya praviṣṭā tīrthamuttamam // VamPSm_16.34 //	RzeH saMmAnana-arTAya pravizwA tIrTam-uttamam // VamPSm_16.34 //
   suveṇuriti vikhyātā kedāre yā sarasvatī /	suveNuH-iti viKyAtA kedAre yA sarasvatI /
   sarvapāpākṣayā jñeyā ṛṣisiddhiniṣevitā // VamPSm_16.35 //	sarva-pApa-akzayA jQeyAH Rzi-sidDi-nizevitAH // VamPSm_16.35 //
   sāpi teneha muninā ārādhya parameśvaram /	sA-api tena-iha muninA ArADya parameSvaram /
   ṛṣīṇāmupakārārthaṃ kurukṣetraṃ praveśitā // VamPSm_16.36 //	RzINAm-upakAra-arTam kurukzetram praveSitAH // VamPSm_16.36 //
   dakṣeṇa yajatā sāpi gaṅgādvāre sarasvatī /	dakzeNa yajatA sA-api gaFgAdvAre sarasvatI /
   vimalodā bhagavatī dakṣeṇa prakaṭīkṛtā // VamPSm_16.37 //	vimala-udA BagavatI dakzeNa prakawIkRtAH // VamPSm_16.37 //
   samāhūtā yayau tatra maṅkaṇena mahātmanā /	samAhUtA yayO tatra maFkaNena mahAtmanA /
   kurukṣetre tu kuruṇā yajitā ca sarasvatī // VamPSm_16.38 //	kurukzetre tu kuruNA yajitA ca sarasvatI // VamPSm_16.38 //
   saromadhye samānītā mārkaṇḍeyena dhīmatā /	saraH-maDye samAnItAH mArkaNxeyena DImatA /
   abhiṣṭūya mahābhāgāṃ puṇyatoyāṃ sarasvatīm // VamPSm_16.39 //	aBizwUya mahABAgAm puNya-toyAm sarasvatIm // VamPSm_16.39 //
   yatra maṅkaṇakaḥ siddhaḥ saptasārasvate sthitaḥ /	yatra maFkaNakaH sidDaH saptasArasvate sTitaH /
   nṛtyamānaśca devena śaṅkareṇa nivāritaḥ // VamPSm_16.40 //	nRtyamAnaH-ca devena SaFkareNa nivAritaH // VamPSm_16.40 //
   iti kṣīvāmanurāṇe saromāhātmye ṣoḍaśo 'dhyāyaḥ	iti kzIvAm-anurANe saromAhAtmye zoxaSaH aDyAyaH
   ṛṣaya ūcuḥ /	RzayaH UcuH /
   kathaṃ maṅkaṇakaḥ siddhaḥ kasmājjāto mahānṛṣiḥ /	kaTam maFkaNakaH sidDaH kasmAt-jAtaH mahAn-RziH /
   nṛtyamānastu devena kimarthaṃ sa nivāritaḥ // VamPSm_17.1 //	nRtyamAnaH-tu devena kim-arTam sa nivAritaH // VamPSm_17.1 //
   lomaharṣaṇa uvāca	lomaharzaNaH uvAca
   kaśyapasya suto jajñe mānaso maṅkaṇomuniḥ /	kaSyapasya sutaH jajQe mAnasaH maFkaNaH-muniH /
   snānaṃ kartuṃ vyavasito gṛhītvā valkalaṃ dvijaḥ // VamPSm_17.2 //	snAnam kartum vyavasitaH gRhItvA valkalam dvijaH // VamPSm_17.2 //
   tatra gatā hyapsaraso rambhādyāḥ priyadarśanāḥ /	tatra gatAH hi-apsarasaH ramBA-AdyAH priya-darSanAH /
   snāyanti rucirāḥ snigdhāstena sārdhamaninditāḥ // VamPSm_17.3 //	snAyanti rucirAH snigDAH-tena sArDam-aninditAH // VamPSm_17.3 //
   tato munestadā kṣobhādretaḥ skannaṃ yadambhasi /	tatas muneH-tadA kzoBAt-retaH skannam yat-amBasi /
   tadretaḥ sa tu jagrāha kalaśe vai mahātapāḥ // VamPSm_17.4 //	tat-retaH sa tu jagrAha kalaSe vE mahA-tapAH // VamPSm_17.4 //
   saptadhā pravibhāgaṃ tu kalaśasthaṃ jagāma ha /	saptaDA praviBAgam tu kalaSa-sTam jagAma ha /
   tatrarṣayaḥ spata jātā viduryān marutāṃ gaṇān /	tatra-RzayaH spata jAtAH viduryAt marutAm gaNAn /
   17.5 vāyuvego vāyubalo vāyuhā vāyumaṇḍalaḥ /	17.5 vAyu-vegaH vAyu-balaH vAyuhA vAyu-maNxalaH /
   vāyujvalo vāyureto vāyucakraśca vīryavān // VamPSm_17.6 //	vAyujvalaH vAyuretaH vAyucakraH-ca vIryavAn // VamPSm_17.6 //
   ete hyapatyāstasyarṣerdhārayanti carācaram /	ete hi-apatyAH-tasya-RzeH-DArayanti carAcaram /
   purā maṅkaṇakaḥ siddhaḥ kuśāgreṇeti me śrutam // VamPSm_17.7 //	purA maFkaNakaH sidDaH kuSa-agreNa-iti me Srutam // VamPSm_17.7 //
   kṣataḥ kila kare viprāstasya śākaraso 'sravat /	kzataH kila kare viprAH-tasya SAka-rasaH asravat /
   sa vai śākarasaṃ dṛṣṭvā harṣāviṣṭaḥ pranuttavān // VamPSm_17.8 //	sa vE SAka-rasam dRzwvA harza-AvizwaH pranuttavAn // VamPSm_17.8 //
   tataḥ sarvaṃ pranṛttaṃ ca sathāvaraṃ jaṅmaṃ ca yat /	tatas sarvam pranRttam ca saTA-varam jaFmam ca yat /
   pranuttaṃ ca jagad dṛṣṭvā tejasā tasya mohitam // VamPSm_17.9 //	pranuttam ca jagat dRzwvA tejasA tasya mohitam // VamPSm_17.9 //
   brahmādibhiḥ suraistatra ṛṣibhiśca tapodhanaiḥ /	brahma-AdiBiH surEH-tatra RziBiH-ca tapoDanEH /
   vijñapto vai mahādevo munerarthe dvijottamāḥ // VamPSm_17.10 //	vijQaptaH vE mahAdevaH muneH-arTe dvijottamAH // VamPSm_17.10 //
   nāya nṛtyed yathā deva tathā tvaṃ kartumarhasi /	nAya nRtyet yaTA deva taTA tvam kartum-arhasi /
   tato devo muniṃ dṛṣṭvā harṣāviṣṭamatīva hi // VamPSm_17.11 //	tatas devaH munim dRzwvA harza-Avizwam-atIva hi // VamPSm_17.11 //
   suraṇāṃ hitakāmārthaṃ mahādevo 'bhyabhāṣata /	suraNAm hita-kAma-arTam mahAdevaH aByaBAzata /
   harṣasthānaṃ kimarthaṃ ca tavedaṃ munisattama /	harza-sTAnam kim-arTam ca tava-idam muni-sattamaH /
   tapasvino dharmapathe sthitasya dvijasattama // VamPSm_17.12 //	tapasvinaH Darma-paTe sTitasya dvijasattamaH // VamPSm_17.12 //
   kiṃ na paśyasi me brahman karācchākarasaṃ srutam /	kim na paSyasi me brahman karAt-SAka-rasam srutam /
   yaṃ dṛṣṭvāhaṃ pranutto vai harṣeṇa mahatānvitaḥ // VamPSm_17.13 //	yam dRzwvA-aham pranuttaH vE harzeNa mahatA-anvitaH // VamPSm_17.13 //
   taṃ prahasyābravīd devo muniṃ rāgema mohitam /	tam prahasya-abravIt devaH munim rAgema mohitam /
   ahaṃ na vismayaṃ vipra gacchāmīha prapaśyatām // VamPSm_17.14 //	aham na vismayam vipra gacCAmi-iha prapaSyatAm // VamPSm_17.14 //
   evamuktvā muniśreṣṭhaṃ devadevo mahādyutiḥ /	evam-uktvA muni-SrezWam devadevaH mahA-dyutiH /
   aṅgulyagreṇa viprendrāḥ svāṅguṣṭhaṃ tāḍayad bhavaḥ // VamPSm_17.15 //	aFgulI-agreNa vipra-indrAH sva-aFguzWam tAxayat BavaH // VamPSm_17.15 //
   tato bhasma kṣatāt tasmānnirgataṃ himasannibham /	tatas Basma kzatAt tasmAt-nirgatam hima-sanniBam /
   tad dṛṣṭvā vrīḍitovipraḥ pādayoḥ patito 'bravīt // VamPSm_17.16 //	tat dRzwvA vrIxitaH-vipraH pAdayoH patitaH abravIt // VamPSm_17.16 //
   nānyaṃ devādahaṃ manye śūlapāṇermahātmanaḥ /	na-anyam devAt-aham manye SUlapANeH-mahAtmanaH /
   carācarasya jagato varastvamasi śūladhṛk // VamPSm_17.17 //	carAcarasya jagataH varaH-tvam-asi SUla-DRk // VamPSm_17.17 //
   tvadāśrayāśca dṛśyante surā brahmādayo 'nagha /	tvad-ASrayAH-ca dRSyante surAH brahma-AdayaH anaGa /
   pūrvastvamasi devānāṃ kartā kārayitā mahat // VamPSm_17.18 //	pUrvaH-tvam-asi devAnAm kartA kArayitA mahat // VamPSm_17.18 //
   tvatprasādāt surāḥ sarve modante hyakulobhayāḥ /	tvad-prasAdAt surAH sarve modante hi-akula-uBayAH /
   evaṃ stutvā mahādevamṛṣiḥ sa praṇato 'bravīt // VamPSm_17.19 //	evam stutvA mahAdevam-RziH sa praNataH abravIt // VamPSm_17.19 //
   bhagavaṃstvaprasādāddhi tapo me na kṣayaṃ vrajet /	Bagavan=-tu-aprasAdAt-hi tapaH me na kzayam vrajet /
   tato devaḥ prasānnātmā tamṛṣiṃ vākyamabravīt // VamPSm_17.20 //	tatas devaH prasAnna-AtmA tam-Rzim vAkyam-abravIt // VamPSm_17.20 //
   īśvara uvāca	ISvaraH uvAca
   tapaste varddhatāṃ vipra matprasādāt sahasradhā /	tapaH-te vardDatAm vipra mad-prasAdAt sahasraDA /
   āśrame ceha vatsyāmi tvayā sārddhamahaṃ sadā // VamPSm_17.21 //	ASrame ca-iha vatsyAmi tvayA sArdDam-aham sadA // VamPSm_17.21 //
   saptasārasvate snātvā yo mamarciṣyate naraḥ /	saptasArasvate snAtvA yaH mam-arcizyate naraH /
   na tasya durlabhaṃ kiñcidiha loke paratra ca // VamPSm_17.22 //	na tasya durlaBam kiQcid-iha loke paratra ca // VamPSm_17.22 //
   sārasvataṃ ca taṃ lokaṃ gamiṣyati na saṃśayaḥ /	sArasvatam ca tam lokam gamizyati na saMSayaH /
   śivasya ca prasādena pāpnoti paramaṃ padam // VamPSm_17.23 //	Sivasya ca prasAdena pApnoti paramam padam // VamPSm_17.23 //
   iti śrīvāmanapurāṇe saromāhātmye saptadaśodhyāyaḥ	iti SrI-vAmanapurANe saromAhAtmye saptadaSaH-DyAyaH
   lomaharṣaṇa uvāca /	loma-harzaNaH uvAca /
   tatastvauśanasaṃ tīrthaṃ gacchettu śraddhāyānvitāḥ /	tatas-tu-OSanasam tIrTam gacCet-tu SradDAya-anvitAH /
   uśanā yatra saṃsiddho grahatvaṃ ca samāptavān // VamPSm_18.1 //	uSanAH yatra saMsidDaH graha-tvam ca samAptavAn // VamPSm_18.1 //
   tasmin snātvā vimuktastu pātakairjanmasaṃbhavaiḥ /	tasmin snAtvA vimuktaH-tu pAtakEH-janma-saMBavEH /
   tato yāti paraṃ brahma yasmānnāvartate punaḥ // VamPSm_18.2 //	tatas yAti param brahma yasmAt-na-Avartate punar // VamPSm_18.2 //
   rahodaro nāma muniryatra mukto babhūva ha /	rahodaraH nAma muniH-yatra muktaH baBUva ha /
   mahatā śirasā grastastīrthamāhātmyadarśanāt // VamPSm_18.3 //	mahatA SirasA grastaH-tIrTa-mAhAtmya-darSanAt // VamPSm_18.3 //
   kathaṃ rahodaro grastaḥ kathaṃ mokṣamavāptavān /	kaTam rahodaraH grastaH kaTam mokzam-avAptavAn /
   tīrthasya tasya māhātmyamicchāmaḥ śrotumādarāt // VamPSm_18.4 //	tIrTasya tasya mAhAtmyam-icCAmaH Srotum-AdarAt // VamPSm_18.4 //
   lomaharṣaṇa uvāca	lomaharzaNaH uvAca
   purā vai daṇḍakāraṇye rāghaveṇa mahātmanā /	purA vE daNxaka-araNye rAGaveNa mahAtmanA /
   vasatā dvijaśārdūlā rākṣasāstatra hiṃsitāḥ // VamPSm_18.5 //	vasatA dvija-SArdUlAH rAkzasAH-tatra hiMsitAH // VamPSm_18.5 //
   tatraikasya śiraśchinnaṃ rākṣasasya durātmanaḥ /	tatra-ekasya SiraH-Cinnam rAkzasasya durAtmanaH /
   kṣureṇa śitadhāreṇa tat papāta mahāvane // VamPSm_18.6 //	kzureNa Sita-DAreNa tat papAta mahA-vane // VamPSm_18.6 //
   rahodarasya tallagnaṃ jaṅghāyāṃ vai yadṛcchayā /	raha-udarasya tad-lagnam jaFGAyAm vE yadRcCayA /
   vane vicāratastatra asthi bhittvā viveśa ha // VamPSm_18.7 //	vane vicArataH-tatra asTi BittvA viveSa ha // VamPSm_18.7 //
   sa tena lagnena tadā dvijātirna śaśāka ha /	sa tena lagnena tadA dvijAtiH-na SaSAka ha /
   abhigantuṃ mahāprājñastīrthānyāyatanāni ca // VamPSm_18.8 //	aBigantum mahA-prAjQaH-tIrTAni-AyatanAni ca // VamPSm_18.8 //
   sa pūtinā visravatā vedanārte mahāmuniḥ /	sa pUtinA visravatA vedanA-Arte mahA-muniH /
   jagāma sarvatīrthāni pṛthivyāṃ yāni kāni ca // VamPSm_18.9 //	jagAma sarva-tIrTAni pRTivyAm yAni kAni ca // VamPSm_18.9 //
   tataḥ sa kathayāmāsa ṛṣīṇāṃ bhāvitātmanām /	tatas sa kaTayAmAse RzINAm BAvitAtmanAm /
   te 'bruvan ṛṣayo vipraṃ prayāhyaiśanasaṃ pratiḥ // VamPSm_18.10 //	te abruvan RzayaH vipram prayAhi-ESanasam pratiH // VamPSm_18.10 //
   teṣāṃ tadvacanaṃ śrutvā jagāma sa rahodaraḥ /	tezAm tat-vacanam SrutvA jagAma sa raha-udaraH /
   tatastvaiśanase tīrthe tasyopaspṛśatastadā // VamPSm_18.11 //	tatas-tu-ESanase tIrTe tasya-upaspRSataH-tadA // VamPSm_18.11 //
   tacchiraścaraṇaṃ muktvā papātāntarjale dvijāḥ /	tat-SiraH-caraNam muktvA papAta-antar-jale dvijAH /
   tataḥ sa virajo bhūtvā pūtātmā vītakalmaṣaḥ // VamPSm_18.12 //	tatas sa virajaH BUtvA pUta-AtmA vIta-kalmazaH // VamPSm_18.12 //
   ājagāmāśramaṃ prītaḥ kathayāmāsa cākhilam /	AjagAma-ASramam prItaH kaTayAmAsa ca-aKilam /
   te śrutvā ṛṣayaḥ sarve tīrthamāhātmyamuttamam /	te SrutvA RzayaH sarve tIrTa-mAhAtmyam-uttamam /
   kapālamocanamiti nāma cakruḥ samāgatāḥ // VamPSm_18.13 //	kapAlamocanam-iti nAma cakruH samAgatAH // VamPSm_18.13 //
   tatrāpi sumahattīrtha viśvāmitrasya viśrutam /	tatra-api su-mahat-tIrTa viSvAmitrasya viSrutam /
   brāhmaṇyaṃ labdhavān yatra viśvāmitro mahāmuniḥ // VamPSm_18.14 //	brAhmaNyam labDavAn yatra viSvAmitraH mahA-muniH // VamPSm_18.14 //
   tasmistīrthavare snātvā brāhmaṇyaṃ labhate dhruvam /	tasmiH-tIrTa-vare snAtvA brAhmaNyam laBate Druvam /
   brāhmaṇastu viśuddhātmā paraṃ padamavāpnuyāt // VamPSm_18.15 //	brAhmaNaH-tu viSudDa-AtmA param padam-avApnuyAt // VamPSm_18.15 //
   tataḥ pūthūdakaṃ gacchenniyato niyatāśanaḥ /	tatas pUTu-udakam gacCet-niyataH niyata-aSanaH /
   tatra siddhastu brahmarṣi ruṣaṅgurnāma nāmataḥ // VamPSm_18.16 //	tatra sidDaH-tu brahmarzi ruzaFguH-nAma nAmataH // VamPSm_18.16 //
   jātismaro ruṣaṅgustu gaṅgādvāre sadā sthitaḥ /	jAtismaraH ruzaFguH-tu gaFgAdvAre sadA sTitaH /
   antakālaṃ tato dṛṣṭvā putrān vacanamabravīt /	antakAlam tatas dRzwvA putrAn vacanam-abravIt /
   iha śreyo na pasyāmi nayadhvaṃ māṃ pṛthūdakam // VamPSm_18.17 //	iha SreyaH na pasyAmi nayaDvam mAm pRTUdakam // VamPSm_18.17 //
   vijñāya tasya tadbhāvaṃ ruṣaṅgoste tapodhanāḥ /	vijQAya tasya tad-BAvam ruzaFgoH-te tapoDanAH /
   taṃ vai tīrthe upāninyuḥ sarasvatyāstapodhanam // VamPSm_18.18 //	tam vE tIrTe upAninyuH sarasvatyAH-tapoDanam // VamPSm_18.18 //
   sa taiḥ putraiḥ samānītaḥ sarasvatyāṃ samāplutaḥ /	sa tEH putrEH samAnItaH sarasvatyAm samAplutaH /
   smṛtvā tīrthaguṇān sarvān prāhedamṛṣisattamaḥ // VamPSm_18.19 //	smRtvA tIrTa-guNAn sarvAn prAha-idam-Rzi-sattamaH // VamPSm_18.19 //
   sarasvatyuttare tīrthe yastyajedātmanastanum /	sarasvatI-uttare tIrTe yaH-tyajet-AtmanaH-tanum /
   pṛthūdake japyaparo nūnaṃ cāmaratāṃ vrajet // VamPSm_18.20 //	pRTUdake japya-paraH nUnam ca-amara-tAm vrajet // VamPSm_18.20 //
   tatraiva brahmayonyasti brahmaṇā yatra nirmitā /	tatra-eva brahma-yoni-asti brahmaNA yatra nirmitA /
   pṛthūdakaṃ samāśritya sarasvatyāstaṭe sthitaḥ // VamPSm_18.21 //	pRTUdakam samASritya sarasvatyAH-tawe sTitaH // VamPSm_18.21 //
   cāturvarṇyasya sṛṣṭyarthamātmajñānaparo 'bhavat /	cAturvarNyasya sRzwi-arTam-Atma-jQAna-paraH aBavat /
   tasyābhidhyāyataḥ sṛṣṭiṃ brahmaṇo 'vyaktajanmanaḥ // VamPSm_18.22 //	tasya-aBiDyAyataH sRzwim brahmaNaH avyakta-janmanaH // VamPSm_18.22 //
   mukhato brāhmaṇā jātā bāhubhyāṃ kṣatriyāstathā /	muKataH brAhmaNAH jAtAH bAhuByAm kzatriyAH-taTA /
   ūrubhyāṃ vaiśyajātīyāḥ padbhyāṃ śūdrāstato 'bhavan // VamPSm_18.23 //	UruByAm vESya-jAtIyAH padByAm SUdrAH-tatas aBavan // VamPSm_18.23 //
   cāturvarṇyaṃ tato dṛṣṭvā āśramasthaṃ tatastataḥ /	cAturvarNyam tatas dRzwvA ASrama-sTam tatas-tatas /
   evaṃ pratiṣṭhitaṃ tīrthaṃ brahmayonīti saṃjñitam // VamPSm_18.24 //	evam pratizWitam tIrTam brahmayonI-iti saMjQitam // VamPSm_18.24 //
   tatra snātvā muktikāmaḥ punaryoniṃ na paśyati /	tatra snAtvA mukti-kAmaH punar-yonim na paSyati /
   tatraiva tīrthaṃ vikhyātamavakīrṇeti nāmataḥ // VamPSm_18.25 //	tatra-eva tIrTam viKyAtam-avakIrNA-iti nAmataH // VamPSm_18.25 //
   yasmin tīrthe bako dālbhyo dhṛtarāṣṭramamarṣaṇam /	yasmin tIrTe bakaH dAlByaH DRtarAzwram-amarzaNam /
   juhāva vāhanaiḥ sārdhaṃ tatrābudhyat tato nṛpaḥ // VamPSm_18.26 //	juhAva vAhanEH sArDam tatra-abuDyat tatas nRpaH // VamPSm_18.26 //
   ṛṣaya ūcuḥ	RzayaH UcuH
   kathaṃ pratiṣṭhitaṃ tīrthamavakīrṇena nāmataḥ /	kaTam pratizWitam tIrTam-avakIrNena nAmataH /
   dhṛtarāṣṭreṇa rājñā ca sa kimarthaṃ prasāditaḥ // VamPSm_18.27 //	DRtarAzwreNa rAjQA ca sa kim-arTam prasAditaH // VamPSm_18.27 //
   lomaharṣaṇa uvāca	lomaharzaNaH uvAca
   ṛṣayo naimiṣeyā ye dakṣiṇārthaṃ yayuḥ purā /	RzayaH nEmizeyAH ye dakziNA-arTam yayuH purA /
   tatraiva ca bako dālbhyo dṛtarāṣṭrā mayācata // VamPSm_18.28 //	tatra-eva ca bakaH dAlByaH dRtarAzwrAH mayA-Acata // VamPSm_18.28 //
   tenāpi tatra nindārthamuktaṃ paśvanṛtaṃ tu yat /	tena-api tatra nindA-arTam-uktam paSu-anRtam tu yat /
   tataḥ krodhena mahatā māṃsamutkṛtya tatra ha / /	tatas kroDena mahatA mAMsam-utkRtya tatra ha / /
   18.29 pṛthūdake mahātīrthe avakīrṇeti nāmataḥ /	18.29 pRTUdake mahA-tIrTe avakIrNA-iti nAmataH /
   juhāva dhṛtarāṣṭrasya rāṣṭraṃ narapatestataḥ // VamPSm_18.30 //	juhAva DRtarAzwrasya rAzwram narapateH-tatas // VamPSm_18.30 //
   hūyamāne tadā rāṣṭre pravṛtte yajñakarmaṇi /	hUyamAne tadA rAzwre pravRtte yajQa-karmaNi /
   akṣiyata tato rāṣṭraṃ nṛpaterduṣkṛtena vai // VamPSm_18.31 //	akziyata tatas rAzwram nRpateH-duzkRtena vE // VamPSm_18.31 //
   tataḥ sa cintayāmāsa brāhmaṇasya viceṣṭitam /	tatas sa cintayAmAsa brAhmaNasya vicezwitam /
   purohitena saṃyukte ratnānyādāya sarvaśaḥ // VamPSm_18.32 //	purohitena saMyukte ratnAni-AdAya sarvaSas // VamPSm_18.32 //
   prasādanārthaṃ viprasya hyavakīrṇaṃ yayau tadā /	prasAdana-arTam viprasya hi-avakIrNam yayO tadA /
   prasāditaḥ sa rājñā ca tuṣṭaḥ provāca taṃ nṛpam // VamPSm_18.33 //	prasAditaH sa rAjQA ca tuzwaH provAca tam nRpam // VamPSm_18.33 //
   brāhmaṇā nāvamantavyāḥ puruṣeṇa vijānatā /	brAhmaNAH na-avamantavyAH puruzeNa vijAnatA /
   avajñāto brāhmaṇastu hanyāt tripuruṣaṃ kulam // VamPSm_18.34 //	avajQAtaH brAhmaNaH-tu hanyAt tri-puruzam kulam // VamPSm_18.34 //
   evamuktvā sa nṛpatiṃ rājyena yaśasā punaḥ /	evam-uktvA sa nRpatim rAjyena yaSasA punar /
   utthāpayāmāsa tatastasya rājño hite sthitaḥ // VamPSm_18.35 //	utTApayAmAsa tatas-tasya rAjQaH hite sTitaH // VamPSm_18.35 //
   tasmiṃstīrthe tu yaḥ snāti śraddadhāno jitendriyaḥ /	tasmin=-tIrTe tu yaH snAti SraddaDAnaH jita-indriyaH /
   sa prāpnoti naro nityaṃ manasā cintitaṃ phalam // VamPSm_18.36 //	sa prApnoti naraH nityam manasA cintitam Palam // VamPSm_18.36 //
   tatra tīrthaṃ suvikhyātaṃ yāyātaṃ nāma nāmataḥ /	tatra tIrTam su-viKyAtam yAyAtam nAma nAmataH /
   yasyeha yajamānasya madhu susrāva vai nadī // VamPSm_18.37 //	yasya-iha yajamAnasya maDu susrAva vE nadI // VamPSm_18.37 //
   tasmin snāto naro bhaktyā mucyate sarvakilbiṣaiḥ /	tasmin snAtaH naraH BaktyA mucyate sarva-kilbizEH /
   phalaṃ prāpnoti yajñasya aśvamedhasya mānavaḥ // VamPSm_18.38 //	Palam prApnoti yajQasya aSvameDasya mAnavaH // VamPSm_18.38 //
   madhusravaṃ ca tatraiva tīrthaṃ puṇyatamaṃ dvijāḥ /	maDusravam ca tatra-eva tIrTam puNyatamam dvijAH /
   tasmin snātvā naro bhaktyā madhunātarpayet pitṝn // VamPSm_18.38 //	tasmin snAtvA naraH BaktyA maDunA-atarpayet pitLn // VamPSm_18.38 //
   tatrāpi sumahattīrthaṃ vasiṣṭhodvāhasaṃjñitam /	tatra-api su-mahat-tIrTam vasizWa-udvAha-saMjQitam /
   tatra snāto bhaktiyukto vāsiṣṭhaṃ lokamāpnuyāt // VamPSm_18.39 //	tatra snAtaH Bakti-yuktaH vAsizWam lokam-ApnuyAt // VamPSm_18.39 //
   tatrāpi sumahattīrthaṃ vasiṣṭhodvāhasaṃjñitam /	tatra-api su-mahat-tIrTam vasizWa-udvAha-saMjQitam /
   tatra snāto bhaktiyukto vāsiṣṭhaṃ lokamāpnuyāt // VamPSm_18.40 //	tatra snAtaH Bakti-yuktaH vAsizWam lokam-ApnuyAt // VamPSm_18.40 //
   iti śrīvāmanapurāṇe saromāhātmye aṣṭādaśo 'dhyāyaḥ	iti SrI-vAmanapurANe saromAhAtmye azwAdaSaH aDyAyaH
   ṛṣaya ūcuḥ /	RzayaH UcuH /
   vasiṣṭhasyāpavāho 'sau kathaṃ vai saṃbabhūva ha /	vasizWasya-apavAhaH asO kaTam vE saMbaBUva ha /
   kimarthaṃ sā saricchreṣṭhā tamṛṣiṃ pratyavāhayat // VamPSm_19.1 //	kimarTam sA sarit-SrezWA tam-Rzim pratyavAhayat // VamPSm_19.1 //
   lomaharṣaṇa uvāca	lomaharzaNaH uvAca
   viśvāmitrasya rājarṣervasiṣṭhasya mahātmanaḥ /	viSvAmitrasya rAjarzeH-vasizWasya mahAtmanaH /
   bhṛśaṃ vairaṃ babhūveha tapaḥsparddhākṛte mahat // VamPSm_19.2 //	BRSam vEram baBUva-iha tapaH-spardDA-kRte mahat // VamPSm_19.2 //
   āśramo vai vasiṣṭhasya sthāṇutīrthe babhūva ha /	ASramaH vE vasizWasya sTANutIrTe baBUva ha /
   tasya paścimadigbhāge viśvāmitrasya dhīmataḥ // VamPSm_19.3 //	tasya paScima-digBAge viSvAmitrasya DImataH // VamPSm_19.3 //
   yatreṣṭvā bhagavān sthāṇuḥ pūjayitvā sarasvatīm /	yatra-izwvA BagavAn sTANuH pUjayitvA sarasvatIm /
   sthāpayāmāsa deveśo liṅgākārāṃ sarasvatīm // VamPSm_19.4 //	sTApayAmAsa deveSaH liFga-AkArAm sarasvatIm // VamPSm_19.4 //
   vasiṣṭhastatra tapasā ghorarūpeṇa saṃsthitaḥ /	vasizWaH-tatra tapasA Gora-rUpeNa saMsTitaH /
   tasyeha tapasā hīno viśvāmitro babhūva ha // VamPSm_19.5 //	tasya-iha tapasA hInaH viSvAmitraH baBUva ha // VamPSm_19.5 //
   sarasvatīṃ samāhūya idaṃ vacanamabravīt /	sarasvatIm samAhUya idam vacanam-abravIt /
   vasiṣṭhaṃ munisārdūlaṃ svena vegena ānaya // VamPSm_19.6 //	vasizWam muni-sArdUlam svena vegena Anaya // VamPSm_19.6 //
   ihāhaṃ taṃ dvijaśreṣṭhaṃ haniṣyāmi na saṃśayaḥ /	iha-aham tam dvijaSrezWam hanizyAmi na saMSayaH /
   etacchratvā tu vacanaṃ vyathitā sā mahānadī // VamPSm_19.7 //	etat-SratvA tu vacanam vyaTitA sA mahA-nadI // VamPSm_19.7 //
   tathā tāṃ vyathitāṃ dṛṣṭvā vepamānaṃ mahānadīm /	taTA tAm vyaTitAm dRzwvA vepamAnam mahA-nadIm /
   viśvāmitro 'bravīt kruddho vasiṣṭhaṃ śīghramānaya // VamPSm_19.8 //	viSvAmitraH abravIt krudDaH vasizWam SIGram-Anaya // VamPSm_19.8 //
   tato gatvā saricchreṣṭhā vasiṣṭhaṃ munisattamam /	tatas gatvA sarit-SrezWA vasizWam muni-sattamam /
   kathayāmāsa rudatī viśvāmitrasya tad vacaḥ // VamPSm_19.9 //	kaTayAmAsa rudatI viSvAmitrasya tat vacaH // VamPSm_19.9 //
   tapaḥkriyāviśīrṇāṃ ca bhṛśaṃ śokasamanvitām /	tapaH-kriyA-viSIrNAm ca BRSam Soka-samanvitAm /
   uvāca sa saricchreṣṭhāṃ viśvāmitrāya māṃ vacaḥ // VamPSm_19.10 //	uvAca sa sarit-SrezWAm viSvAmitrAya mAm vacaH // VamPSm_19.10 //
   tasya tad vacanaṃ śrutvā kṛpāśīlasya sā satit /	tasya tat vacanam SrutvA kRpA-SIlasya sA satit /
   cālayāmāsa taṃ stānāt pravāheṇāmbhasastadā // VamPSm_19.11 //	cAlayAmAsa tam stAnAt pravAheNa-amBasaH-tadA // VamPSm_19.11 //
   sa ca kūlāpahārema mitrāvaruṇayoḥ sutaḥ /	sa ca kUla-apahArema mitrAvaruNayoH sutaH /
   uhyamānaśca tuṣṭāva tadā devīṃ sarasvatīm // VamPSm_19.12 //	uhyamAnaH-ca tuzwAva tadA devIm sarasvatIm // VamPSm_19.12 //
   pitāmahasya sarasaḥ pravṛttāsi sarasvati /	pitAmahasya sarasaH pravRttA-asi sarasvati /
   vyāptaṃ tvayā jagat sarvaṃ tavaivāmbhobhiruttamaiḥ // VamPSm_19.13 //	vyAptam tvayA jagat sarvam tava-eva-amBoBiH-uttamEH // VamPSm_19.13 //
   tvamevākāśagā devī megheṣu sṛjase payaḥ /	tvam-eva-AkASa-gA devI meGezu sRjase payaH /
   sarvāstvāpastvameveti tvatto vayamadhīmahe // VamPSm_19.14 //	sarvAH-tvApaH-tvam-eva-iti tvattaH vayam-aDImahe // VamPSm_19.14 //
   puṣṭirdhṛtistathā kīrtiḥ siddhiḥ kāntiḥ kṣamā tathā /	puzwiH-DRtiH-taTA kIrtiH sidDiH kAntiH kzamA taTA /
   svadhā svāhā tathā vāṇī tavāyattamidaṃ jagat // VamPSm_19.15 //	svaDA svAhA taTA vANI tava-Ayattam-idam jagat // VamPSm_19.15 //
   tvameva sarvabhūteṣu vāṇīrūpeṇa saṃsthitā /	tvam-eva sarva-BUtezu vANI-rUpeNa saMsTitA /
   evaṃ sarasvatī tena stutā bhagavatī tadā // VamPSm_19.16 //	evam sarasvatI tena stutA BagavatI tadA // VamPSm_19.16 //
   sukhenovāha taṃ vipraṃ viśvāmitraśramaṃ prati /	suKena-uvAha tam vipram viSvAmitra-Sramam prati /
   nyavedayattadā khinnā viśvāmitrāya taṃ munim // VamPSm_19.17 //	nyavedayat-tadA KinnA viSvAmitrAya tam munim // VamPSm_19.17 //
   tamānītaṃ sarasvatyā dṛṣṭvā kopasamanvitaḥ /	tam-AnItam sarasvatyAH dRzwvA kopa-samanvitaH /
   athānviṣat praharaṇaṃ vasiṣṭhāntakaraṃ tadā // VamPSm_19.18 //	aTa-anvizat praharaNam vasizWa-anta-karam tadA // VamPSm_19.18 //
   taṃ tu kruddhamabhiprekṣya brahmahatyābhayānnadī /	tam tu krudDam-aBiprekzya brahmahatyA-BayAt-nadI /
   apovāha vasiṣṭhaṃ taṃ madhye caivāmbhasastadā /	apovAha vasizWam tam maDye ca-eva-amBasaH-tadA /
   ubhayoḥ kurvatī vākyaṃ vañcayitvā ca gādhijam // VamPSm_19.19 //	uBayoH kurvatI vAkyam vaQcayitvA ca gADijam // VamPSm_19.19 //
   tato 'pavāhitaṃ dṛṣṭvā vasiṣṭhamṛṣisattamam /	tatas apavAhitam dRzwvA vasizWam-Rzi-sattamam /
   abravīt krodharaktākṣo viśvāmitro mahātapāḥ // VamPSm_19.20 //	abravIt kroDa-rakta-akzaH viSvAmitraH mahA-tapAH // VamPSm_19.20 //
   yasmānmāṃ saritāṃ śreṣṭhe vañcayitvā vinirgatā /	yasmAt-mAm saritAm SrezWe vaQcayitvA vinirgatAH /
   śoṇitaṃ vaha kalyāṇi rakṣogrāmaṇisaṃyutā // VamPSm_19.21 //	SoNitam vaha kalyANi rakzaH-grAmaNi-saMyutAH // VamPSm_19.21 //
   tataḥ sarasvatī śaptā viśvāmitreṇa dhīmatā /	tatas sarasvatI SaptA viSvAmitreNa DImatA /
   avahacchoṇitonmiśraṃ toyaṃ saṃvatsaraṃ tadā // VamPSm_19.22 //	avahat-SoNita-unmiSram toyam saMvatsaram tadA // VamPSm_19.22 //
   atharṣayaśca devāśca gandharvāpsarasastadā /	aTa-RzayaH-ca devAH-ca ganDarva-apsarasaH-tadA /
   sarasvatīṃ tadā dṛṣṭvā bhabhūvurbhṛśaduḥkhitāḥ // VamPSm_19.23 //	sarasvatIm tadA dRzwvA BaBUvuH-BRSa-duHKitAH // VamPSm_19.23 //
   tasmintīrthavare puṇye śoṇitaṃ samupāvahat /	tasmin-tIrTa-vare puNye SoNitam samupAvahat /
   tato bhūtapiśācāśca rākṣasāśca samāgatāḥ // VamPSm_19.24 //	tatas BUta-piSAcAH-ca rAkzasAH-ca samAgatAH // VamPSm_19.24 //
   tatasto śoṇitaṃ sarve pibantaḥ sukhamāsate /	tatas-taH SoNitam sarve pibantaH suKam-Asate /
   tṛptāśca subhṛśaṃ tena sukhitā vigatajvarāḥ /	tRptAH-ca su-BRSam tena suKitAH vigata-jvarAH /
   nṛtyantaśca hasantaśca yathā svargajitastathā // VamPSm_19.25 //	nRtyantaH-ca hasantaH-ca yaTA svarga-jitaH-taTA // VamPSm_19.25 //
   kasyacittvatha kālasya ṛṣayaḥ satapodhanāḥ /	kasyacid-tu-aTa kAlasya RzayaH sa-tapoDanAH /
   tīrthayātrāṃ samājagmuḥ sarasvatyāṃ tapodhanāḥ // VamPSm_19.26 //	tIrTa-yAtrAm samAjagmuH sarasvatyAm tapoDanAH // VamPSm_19.26 //
   tāṃ dṛṣṭvā rākṣasaighoraiḥ pīyamānāṃ mahānadīm /	tAm dRzwvA rAkzasa-eGorEH pIyamAnAm mahA-nadIm /
   paritrāṇe sarasvatyāḥ paraṃ yatnaṃ pracakrire // VamPSm_19.27 //	paritrANe sarasvatyAH param yatnam pracakrire // VamPSm_19.27 //
   te tu sarve mahābhāgāḥ samāgamya mahāvratāḥ /	te tu sarve mahABAgAH samAgamya mahA-vratAH /
   āhūya saritāṃ śreṣṭhāmidaṃ vacanamabravan // VamPSm_19.28 //	AhUya saritAm SrezWAm-idam vacanam-abravan // VamPSm_19.28 //
   kiṃ kāraṇaṃ saricchreṣṭhe śoṇitena hlado hyayam /	kim kAraNam sarit-SrezWe SoNitena hladaH hi-ayam /
   evamākulatāṃ yātaḥ śrutvā vetsyāmahe vayam // VamPSm_19.29 //	evam-Akula-tAm yAtaH SrutvA vetsyAmahe vayam // VamPSm_19.29 //
   tataḥ sā sarvamācaṣṭa viśvāmitraviceṣṭitam /	tatas sA sarvam-Acazwa viSvAmitra-vicezwitam /
   tataste munayaḥ prītāḥ sarasvatyāṃ samānayan /	tatas-te munayaH prItAH sarasvatyAm samAnayan /
   aruṇāṃ puṇyatoyaughāṃ sarvaduṣkṛtanāśanīm // VamPSm_19.30 //	aruNAm puNya-toya-oGAm sarva-duzkRta-nASanIm // VamPSm_19.30 //
   dṛṣṭvā toyaṃ sarasvatyā rākṣasā duḥkhitā bhṛśam /	dRzwvA toyam sarasvatyAH rAkzasAH duHKitAH BRSam /
   ūcustān vai munīn sarvān dainyayuktāḥ punaḥ punaḥ // VamPSm_19.31 //	UcuH-tAn vE munIn sarvAn dEnya-yuktAH punar punar // VamPSm_19.31 //
   vayaṃ hi kṣudhitāḥ sarve dharmahīnāśca śāśvatāḥ /	vayam hi kzuDitAH sarve Darma-hInAH-ca SASvatAH /
   na ca naḥ kāmakāroyaṃ yad vayaṃ pāpakāriṇaḥ // VamPSm_19.32 //	na ca naH kAma-kAroyam yat vayam pApa-kAriNaH // VamPSm_19.32 //
   yuṣmākaṃ cāprasādena duṣkṛtena ca karmaṇā /	yuzmAkam ca-aprasAdena duzkRtena ca karmaNA /
   pakṣo 'yaṃ vardhate 'smākaṃ yataḥ smo brahmarākṣasāḥ // VamPSm_19.33 //	pakzaH ayam varDate asmAkam yatas smaH brahmarAkzasAH // VamPSm_19.33 //
   evaṃ vaiśyāśca śūdrāśca kṣatriyāśca vikarmabhiḥ /	evam vESyAH-ca SUdrAH-ca kzatriyAH-ca vikarmaBiH /
   ye brāhmaṇān pedviṣanti te bhavantīha rākṣasāḥ // VamPSm_19.34 //	ye brAhmaNAn pet-vizanti te Bavanti-iha rAkzasAH // VamPSm_19.34 //
   yoṣitāṃ caiva pāpānāṃ yonidoṣeṇa varddhate /	yozitAm ca-eva pApAnAm yoni-dozeNa vardDate /
   iyaṃ saṃtatirasmākaṃ gatireṣā sanātanī // VamPSm_19.35 //	iyam saMtatiH-asmAkam gatiH-ezA sanAtanI // VamPSm_19.35 //
   śaktā bhavantaḥ sarveṣāṃ lokānāmapi tāraṇe /	SaktAH BavantaH sarvezAm lokAnAm-api tAraNe /
   teṣāṃ te munayaḥ śrutvā kṛpāśīlāḥ punaśca te // VamPSm_19.36 //	tezAm te munayaH SrutvA kRpA-SIlAH punar-ca te // VamPSm_19.36 //
   ūcuḥ parasparaṃ sarve tapyamānāśca te dvijāḥ /	UcuH parasparam sarve tapyamAnAH-ca te dvijAH /
   kṣutakīṭāvapannaṃ ca yaccocchiṣṭāśitaṃ bhavet // VamPSm_19.37 //	kzuta-kIwa-avapannam ca yat-ca-ucCizwa-aSitam Bavet // VamPSm_19.37 //
   keśāvapannamādhūtaṃ mārutaśvāsadvaṣitam /	keSa-avapannam-ADUtam mAruta-SvAsa-dvazitam /
   ebhiḥ saṃsṛṣṭamannaṃ ca bhāgaṃ vai rakṣasāṃ bhavet // VamPSm_19.38 //	eBiH saMsRzwam-annam ca BAgam vE rakzasAm Bavet // VamPSm_19.38 //
   tasmājjñātvā sadā vidvān annānyetāni jarjayet /	tasmAt-jQAtvA sadA vidvAn annAni-etAni jarjayet /
   rākṣasānāmasau bhuṅkte yo bhuṅkte annamīdṛśam // VamPSm_19.39 //	rAkzasAnAm-asO BuFkte yaH BuFkte annam-IdRSam // VamPSm_19.39 //
   śodhayitvā tu tattīrthamṛṣayaste tapodhanāḥ /	SoDayitvA tu tat-tIrTam-RzayaH-te tapoDanAH /
   mokṣārthaṃ rakṣasāṃ teṣāṃ saṃgamaṃ tatra kalpayan // VamPSm_19.40 //	mokza-arTam rakzasAm tezAm saMgamam tatra kalpayan // VamPSm_19.40 //
   aruṇāyāḥ sarasvatyāḥ saṃgame lokaviśrute /	aruNAyAH sarasvatyAH saMgame loka-viSrute /
   trirātropoṣitaḥ snāto mucyate sarvakilbiṣaiḥ // VamPSm_19.41 //	tri-rAtra-upozitaH snAtaH mucyate sarva-kilbizEH // VamPSm_19.41 //
   prāpte kaliyuge ghore adharme pratyupasthite /	prApte kali-yuge Gore aDarme pratyupasTite /
   aruṇāsaṃgame snātvā muktimāpnoti mānavaḥ // VamPSm_19.42 //	aruNA-saMgame snAtvA muktim-Apnoti mAnavaH // VamPSm_19.42 //
   tataste rākṣasāḥ sarve snātāḥ pāpavivarjitāḥ /	tatas-te rAkzasAH sarve snAtAH pApa-vivarjitAH /
   dviyāmālyambaradharāḥ svargasthitisamanvitāḥ // VamPSm_19.43 //	dvi-yAmAlI-ambara-DarAH svarga-sTiti-samanvitAH // VamPSm_19.43 //
   iti śrīvāmanapurāṇe saromāhātmye ekonaviṃśo 'dhyāyaḥ	iti SrI-vAmanapurANe saromAhAtmye ekonaviMSaH aDyAyaH
   lomaharṣaṇa uvāca /	loma-harzaNaH uvAca /
   samudrāstatra catvāro darviṇā āha-tāḥ purā /	samudrAH-tatra catvAraH darviNAH Aha-tAH purA /
   pratyekaṃ tu naraḥ snāto gosahasraphalaṃ labhet // VamPSm_20.1 //	pratyekam tu naraH snAtaH go-sahasra-Palam laBet // VamPSm_20.1 //
   yatkiñcit kriyate tasmiṃstapastīrthe dvijottamāḥ /	yad-kiQcid kriyate tasmin=-tapaH-tIrTe dvijottamAH /
   paripūrṇaṃ hi tatsarvamapi duṣkṛtakarmaṇaḥ // VamPSm_20.2 //	paripUrNam hi tat-sarvam-api duzkRta-karmaNaH // VamPSm_20.2 //
   śatasāhasrikaṃ tīrthaṃ tathaiva śatikaṃ dvijāḥ /	Sata-sAhasrikam tIrTam taTA-eva Satikam dvijAH /
   ubhayorhi naraḥ snāto gosahasraphalaṃ labhet // VamPSm_20.3 //	uBayoH-hi naraH snAtaH go-sahasra-Palam laBet // VamPSm_20.3 //
   somatīrthaṃ ca tatrāpi sarasvatyāstaṭe sthitam /	somatIrTam ca tatra-api sarasvatyAH-tawe sTitam /
   yasmin snātastu puruṣo rājasūyaphalaṃ labhet // VamPSm_20.4 //	yasmin snAtaH-tu puruzaH rAjasUya-Palam laBet // VamPSm_20.4 //
   reṇukāśramamāsādya śraddadhāno jitendriyaḥ /	reNukA-ASramam-AsAdya SraddaDAnaH jita-indriyaH /
   mātṛbhaktyā ca yatpuṇyaṃ tatphalaṃ prāpnuyānnaraḥ // VamPSm_20.5 //	mAtR-BaktyA ca yat-puNyam tat-Palam prApnuyAt-naraH // VamPSm_20.5 //
   ṛṇairmukto bhavennityaṃ devarṣipitṛsaṃbhavaiḥ /	RNEH-muktaH Bavet-nityam deva-Rzi-pitR-saMBavEH /
   kumārasyābhiṣekaṃ ca ojasaṃ nāma viśrutam // VamPSm_20.6 //	kumArasya-aBizekam ca ojasam nAma viSrutam // VamPSm_20.6 //
   tasmin snātastu puruṣo yaśasā ca samanvitaḥ /	tasmin snAtaH-tu puruzaH yaSasA ca samanvitaH /
   kumārapuramāpnoti kṛtvā śrāddhaṃ tu mānavaḥ // VamPSm_20.7 //	kumAra-puram-Apnoti kRtvA SrAdDam tu mAnavaH // VamPSm_20.7 //
   caitraṣaṣṭhyāṃ site pakṣe yastu śrāddhaṃ kariṣyati /	cEtra-zazWyAm site pakze yaH-tu SrAdDam karizyati /
   gayāśrāddhe ca yatpuṇyaṃ tatpuṇyaṃ prāpnuyānnaraḥ // VamPSm_20.8 //	gayA-SrAdDe ca yat-puNyam tat-puNyam prApnuyAt-naraH // VamPSm_20.8 //
   saṃnihityāṃ yathā śrāddhaṃ rāhugraste divākare /	saMnihityAm yaTA SrAdDam rAhu-graste divAkare /
   tathā śrāddhaṃ tatra kṛtaṃ nātra kāryā vicāraṇā // VamPSm_20.9 //	taTA SrAdDam tatra kRtam na-atra kAryA vicAraNAH // VamPSm_20.9 //
   ojase hyakṣayaṃ śrāddhaṃ vāyunā kathitaṃ purā /	ojase hi-akzayam SrAdDam vAyunA kaTitam purA /
   tasmāt sarvaprayatnena śrāddhaṃ tatra samācaret // VamPSm_20.10 //	tasmAt sarva-prayatnena SrAdDam tatra samAcaret // VamPSm_20.10 //
   yastu snānaṃ śraddadhānaścaitraṣaṣṭhyāṃ kariṣyati /	yaH-tu snAnam SraddaDAnaH-cEtra-zazWyAm karizyati /
   akṣayyamudakaṃ tasya pitṝṇāmupajāyate // VamPSm_20.11 //	akzayyam-udakam tasya pitLNAm-upajAyate // VamPSm_20.11 //
   tatra pañcavaṭaṃ nāma tīrthaṃ trailokyaviśrutam /	tatra paQcavawam nAma tIrTam trElokya-viSrutam /
   mahādevaḥ sthito yatra yogamūrtidharaḥ svayam // VamPSm_20.12 //	mahAdevaH sTitaH yatra yoga-mUrti-DaraH svayam // VamPSm_20.12 //
   tatra snātvār'cayitvā va devadevaṃ maheśvaram /	tatra snAtvA-Ar-acayitvA va devadevam maheSvaram /
   gāṇapatyamavāpnoti daivataiḥ saha modate // VamPSm_20.13 //	gANapatyam-avApnoti dEvatEH saha modate // VamPSm_20.13 //
   kurutīrthaṃ ca vikhyātaṃ kuruṇā yatra vai tapaḥ /	kurutIrTam ca viKyAtam kuruNA yatra vE tapaH /
   taptaṃ sughoraṃ kṣetrasya karṣaṇārthaṃ dvijottamāḥ // VamPSm_20.14 //	taptam su-Goram kzetrasya karzaNa-arTam dvijottamAH // VamPSm_20.14 //
   tasya ghoreṇa tapasā tuṣṭa indrobravīd vacaḥ /	tasya GoreNa tapasA tuzwaH indraH-bravIt vacaH /
   rājarṣe parituṣṭo 'smi tapasānena suvrataḥ // VamPSm_20.15 //	rAjarze parituzwaH asmi tapasA-anena suvrataH // VamPSm_20.15 //
   yajñaṃ ye ca kurukṣetre kariṣyanti śatakratoḥ /	yajQam ye ca kurukzetre karizyanti SatakratoH /
   te gamiṣyanti sukṛtāṃllokān pāpavivarjitān // VamPSm_20.16 //	te gamizyanti sukRtAn=-lokAn pApa-vivarjitAn // VamPSm_20.16 //
   avahasya tataḥ śakro jagāma tridivaṃ prabhuḥ /	avahasya tatas SakraH jagAma tridivam praBuH /
   āgamyāgamya caivainaṃ bhūyo bhūyo 'vahasya ca // VamPSm_20.17 //	Agamya-Agamya ca-eva-enam BUyas BUyas avahasya ca // VamPSm_20.17 //
   śatakraturanirviṇṇaḥ pṛṣṭvā pṛṣṭvā jagāma ha /	SatakratuH-anirviNNaH pRzwvA pRzwvA jagAma ha /
   yadā tu tapasogreṇa cakarṣa dehamātmanaḥ /	yadA tu tapasA-ugreNa cakarza deham-AtmanaH /
   tataḥ śakro 'bravīt prītya brūhi yatte cikīrṣitam // VamPSm_20.18 //	tatas SakraH abravIt prItya brUhi yat-te cikIrzitam // VamPSm_20.18 //
   kururuvāca	kuruH-uvAca
   ye śraddadhānāstīrthe 'smin mānavā nivasanti ha /	ye SraddaDAnAH-tIrTe asmin mAnavAH nivasanti ha /
   te prāpnuvantu sadanaṃ brahmaṇaḥ paramātmanaḥ // VamPSm_20.19 //	te prApnuvantu sadanam brahmaNaH paramAtmanaH // VamPSm_20.19 //
   anyatra kṛtapāpā ye pañcapātakadūṣitāḥ /	anyatra kRta-pApAH ye paQca-pAtaka-dUzitAH /
   asmistīrthe narāḥ snātvā muktā yāntu parāṃ gatim // VamPSm_20.20 //	asmiH-tIrTe narAH snAtvA muktAH yAntu parAm gatim // VamPSm_20.20 //
   kurukṣetre puṇyatamaṃ kurutīrthaṃ dvijottamāḥ /	kurukzetre puNyatamam kurutIrTam dvijottamAH /
   te dṛṣṭvā pāpamuktastu paraṃ padamavāpnuyāt // VamPSm_20.21 //	te dRzwvA pApa-muktaH-tu param padam-avApnuyAt // VamPSm_20.21 //
   kurutīrthe naraḥ snāto mukto bhavati kilviṣaiḥ /	kurutIrTe naraH snAtaH muktaH Bavati kilvizEH /
   kuruṇā samanujñātaḥ prāpnoti paramaṃ padam // VamPSm_20.22 //	kuruNA samanujQAtaH prApnoti paramam padam // VamPSm_20.22 //
   svargadvāraṃ tato gacchet śivadvāre vyavasthitam /	svarga-dvAram tatas gacCet Siva-dvAre vyavasTitam /
   tatra snātvā śivadvāre prāpnoti paramaṃ padam // VamPSm_20.23 //	tatra snAtvA Siva-dvAre prApnoti paramam padam // VamPSm_20.23 //
   tato gacchedanarakaṃ tīrthaṃ trailokyaviśrutam /	tatas gacCet-anarakam tIrTam trElokya-viSrutam /
   yatra pūrve sthito brahma dakṣiṇe tu maheśvaraḥ // VamPSm_20.24 //	yatra pUrve sTitaH brahma dakziNe tu maheSvaraH // VamPSm_20.24 //
   rudrapatnī paścimataḥ padmanābhottare sthitaḥ /	rudra-patnI paScimatas padmanABa-uttare sTitaH /
   madhye anarakaṃ tīrthaṃ trailokyasyāpi durlabham // VamPSm_20.25 //	maDye anarakam tIrTam trElokyasya-api durlaBam // VamPSm_20.25 //
   yasmin snātastu mucyeta pātakairupapātakaiḥ /	yasmin snAtaH-tu mucyeta pAtakEH-upapAtakEH /
   vaiśākhe ca yadā ṣaṣṭhī maṅgalasya dinaṃ bhavet // VamPSm_20.26 //	vESAKe ca yadA zazWI maFgalasya dinam Bavet // VamPSm_20.26 //
   tadā snānaṃ tatra kṛtvā mukto bhavati pātakaiḥ /	tadA snAnam tatra kRtvA muktaH Bavati pAtakEH /
   yaḥ prayaccheta karakāṃścaturo bhakṣyasaṃyutān // VamPSm_20.27 //	yaH prayacCeta karakAn=-caturaH Bakzya-saMyutAn // VamPSm_20.27 //
   kalaśaṃ ca tathā dadyādapūpaiḥ pariśobhitam /	kalaSam ca taTA dadyAt-apUpEH pariSoBitam /
   devatāḥ prīmayet pūrvaṃ karakairannasaṃyutaiḥ // VamPSm_20.28 //	devatAH prImayet pUrvam karakEH-anna-saMyutEH // VamPSm_20.28 //
   tatastu kalaśaṃ dadyāt sarvapātakanāśanam /	tatas-tu kalaSam dadyAt sarva-pAtaka-nASanam /
   anenaiva vidhānena yastu snānaṃ samācaret // VamPSm_20.29 //	anena-eva viDAnena yaH-tu snAnam samAcaret // VamPSm_20.29 //
   sa muktāḥ kaluṣaiḥ sarvaiḥ prayāti paramaṃ padam /	sa muktAH kaluzEH sarvEH prayAti paramam padam /
   anyatrāpi yadā ṣaṣṭhī maṅgalena bhaviṣyati // VamPSm_20.30 //	anyatra-api yadA zazWI maFgalena Bavizyati // VamPSm_20.30 //
   tatrāpi muktiphaladā kriyā tasmin bhaviṣyati /	tatra-api mukti-Pala-dA kriyA tasmin Bavizyati /
   tīrthe ca sarvatīrthānāṃ yasmin snāto dvijottamāḥ // VamPSm_20.31 //	tIrTe ca sarva-tIrTAnAm yasmin snAtaH dvijottamAH // VamPSm_20.31 //
   sarvadevairanujñātaḥ paraṃ padamavāpnuyāt /	sarva-devEH-anujQAtaH param padam-avApnuyAt /
   kāmyakaṃ ca vanaṃ puṇyaṃ sarvapātakanāśanam // VamPSm_20.32 //	kAmyakam ca vanam puNyam sarva-pAtaka-nASanam // VamPSm_20.32 //
   yasmin praviṣṭamātrastu mukto bhavati kilbiṣaiḥ /	yasmin pravizwa-mAtraH-tu muktaH Bavati kilbizEH /
   yamāśritya vanaṃ puṇyaṃ savitā prakaṭaḥ sthitaḥ // VamPSm_20.33 //	yam-ASritya vanam puNyam savitA prakawaH sTitaH // VamPSm_20.33 //
   pūṣā nāma dvijaśreṣṭha darśanānmuktimāpnuyāt /	pUzA nAma dvijaSrezWa darSanAt-muktim-ApnuyAt /
   ādityasya dine prāpte tasmin snātastu mānavaḥ /	Adityasya dine prApte tasmin snAtaH-tu mAnavaH /
   viśuddhadeho bhavati manasā cintitaṃ labhet // VamPSm_20.34 //	viSudDa-dehaH Bavati manasA cintitam laBet // VamPSm_20.34 //
   iti śrīvāmanapurāṇe saromāhātmye viśo 'dhyāyaḥ	iti SrI-vAmanapurANe saromAhAtmye viSaH aDyAyaH
   ṛṣaya ūcuḥ	RzayaH UcuH
   kāmyakasya tu pūrveṇa kuñjaṃ devairniṣevitam /	kAmyakasya tu pUrveNa kuQjam devEH-nizevitam /
   tasya tīrthasya saṃbhūtiṃ vistareṇa bravīhi naḥ // VamPSm_21.1 //	tasya tIrTasya saMBUtim vistareNa bravIhi naH // VamPSm_21.1 //
   lohamarṣaṇa uvāca	loha-marzaNaH uvAca
   śṛṇvantu munayaḥ sarve tīrthamāhātmyamuttamam /	SRNvantu munayaH sarve tIrTa-mAhAtmyam-uttamam /
   ṛṣīṇāṃ caritaṃ śrutvā mukto bhavati kilbiṣaiḥ // VamPSm_21.2 //	RzINAm caritam SrutvA muktaH Bavati kilbizEH // VamPSm_21.2 //
   naimiṣeyāśca ṛṣayaḥ kurukṣetre samāgatāḥ /	nEmizeyAH-ca RzayaH kurukzetre samAgatAH /
   sarasvatyāstu snānārthaṃ praveśaṃ te na lebhire // VamPSm_21.3 //	sarasvatyAH-tu snAna-arTam praveSam te na leBire // VamPSm_21.3 //
   tataste kalpayāmāsustīrthaṃ yajñopavītikam /	tatas-te kalpayAmAsuH-tIrTam yajQa-upavItikam /
   śeṣāstu munayastatra na praveśaṃ hi lebhire // VamPSm_21.4 //	SezAH-tu munayaH-tatra na praveSam hi leBire // VamPSm_21.4 //
   rantukasyāśramāttāvad yāvattīrthaṃ sacakrakam /	rantukasya-ASramAt-tAvat yAvat-tIrTam sa-cakrakam /
   brāhmaṇaiḥ paripūrṇaṃ tu dṛṣṭvā devī sarasvatī // VamPSm_21.5 //	brAhmaNEH paripUrNam tu dRzwvA devI sarasvatI // VamPSm_21.5 //
   hitārthaṃ sarvaviprāṇāṃ kutvā kuñjāni sā nadī /	hita-arTam sarva-viprANAm kutvA kuQjAni sA nadI /
   prayātā paścimaṃ mārgaṃ sarvabhūtahite sthitā // VamPSm_21.6 //	prayAtA paScimam mArgam sarva-BUta-hite sTitAH // VamPSm_21.6 //
   pūrvapravāhe yaḥ snāti gaṅgasnānaphalaṃ labhet /	pUrva-pravAhe yaH snAti gaFga-snAna-Palam laBet /
   pravāhe dakṣiṇe tasyā narmadā saritāṃ varā // VamPSm_21.7 //	pravAhe dakziNe tasyAH narmadA saritAm varAH // VamPSm_21.7 //
   paścime tu diśābhāge yamunā saṃśritā nadī /	paScime tu diSA-BAge yamunA saMSritA nadI /
   yadā uttarato yāti sindhurbhavati sā nadī // VamPSm_21.8 //	yadA uttaratas yAti sinDuH-Bavati sA nadI // VamPSm_21.8 //
   evaṃ diśāpravāheṇa yāti puṇyā sarasvatī /	evam diSA-pravAheNa yAti puNyA sarasvatI /
   tasyāṃ snātaḥ sarvatīrthe snāto bhavati mānavaḥ // VamPSm_21.9 //	tasyAm snAtaH sarva-tIrTe snAtaH Bavati mAnavaH // VamPSm_21.9 //
   tato gacched dvijaśreṣṭhā madanasya mahātmanaḥ /	tatas gacCet dvijaSrezWAH madanasya mahAtmanaH /
   tīrthaṃ trailokyavikhyātaṃ vihāraṃ nāma nāmataḥ // VamPSm_21.10 //	tIrTam trElokya-viKyAtam vihAram nAma nAmataH // VamPSm_21.10 //
   yatra devāḥ samāgamya śivadarśanakāṅkṣiṇaḥ /	yatra devAH samAgamya Siva-darSana-kAFkziNaH /
   samāgatā na cāpaśyan devaṃ devyā samanvitam // VamPSm_21.11 //	samAgatAH na ca-apaSyan devam devyA samanvitam // VamPSm_21.11 //
   te stuvanto mahādevaṃ nandinaṃ gaṇanāyakam /	te stuvantaH mahAdevam nandinam gaNanAyakam /
   tataḥ prasanno nandīśaḥ kathayāmāsa ceṣṭitam // VamPSm_21.12 //	tatas prasannaH nandISaH kaTayAmAsa cezwitam // VamPSm_21.12 //
   bhavasya umayā sārdhaṃ vihāre krīḍitaṃ mahat /	Bavasya umayA sArDam vihAre krIxitam mahat /
   tacchratvā devatāstatra patnīrāhūya krīḍitāḥ // VamPSm_21.13 //	tad-SratvA devatAH-tatra patnIrAhUya krIxitAH // VamPSm_21.13 //
   teṣāṃ krīḍāvinodena tuṣṭaḥ provaca śaṅkaraḥ /	tezAm krIxA-vinodena tuzwaH provaca SaFkaraH /
   yo 'smiṃstīrthenaraḥ snātivihāre śraddhayānvitaḥ // VamPSm_21.14 //	yaH asmin=-tIrTenaraH snAti-vihAre SradDayA-anvitaH // VamPSm_21.14 //
   dhanadhānyapriyairyukto bhavate nātra saṃsayaḥ /	Dana-DAnya-priyEH-yuktaH Bavate na-atra saMsayaH /
   durgātīrthaṃ tato gacched durgayā sevitaṃ mahat // VamPSm_21.15 //	durgAtIrTam tatas gacCet durgayA sevitam mahat // VamPSm_21.15 //
   yatra snātvā pitṛn pūjya na durgatimavāpḥṛyāt /	yatra snAtvA pitRn pUjya na durgatim-avApHRyAt /
   tatrāpi ca sarasvatyāḥ kūpaṃ trailokyaviśrutam // VamPSm_21.16 //	tatra-api ca sarasvatyAH kUpam trElokya-viSrutam // VamPSm_21.16 //
   darśanānmuktimāpnoti sarvapātakavarjitaḥ /	darSanAt-muktim-Apnoti sarva-pAtaka-varjitaH /
   yastatra tarpayet devān pitṝṃś ca śraddhayāntavitaḥ // VamPSm_21.17 //	yaH-tatra tarpayet devAn pitLn ca SradDayA-antavitaH // VamPSm_21.17 //
   akṣayyaṃ labhate sarvaṃ pitṛtīrthaṃ viśiṣyate /	akzayyam laBate sarvam pitRtIrTam viSizyate /
   mātṛhā pitṛhā yaśca brahmahā gurutalpagaḥ // VamPSm_21.18 //	mAtR-hA pitR-hA yaH-ca brahma-hA guru-talpa-gaH // VamPSm_21.18 //
   snātvā śuddhimavāpnoti yatra prācī sarasvatī /	snAtvA SudDim-avApnoti yatra prAcI sarasvatI /
   devamārgapraviṣṭā ca devamārgeṇa niḥsṛta // VamPSm_21.19 //	devamArga-pravizwA ca deva-mArgeNa niHsRtaH // VamPSm_21.19 //
   pracī sarasvatī puṇyā api duṣkṛtakarmaṇām /	pracI sarasvatI puNyAH api duzkRta-karmaNAm /
   trirātraṃ ye kariṣyanti prācīṃ prāpya sarasvatīm // VamPSm_21.20 //	tri-rAtram ye karizyanti prAcIm prApya sarasvatIm // VamPSm_21.20 //
   na teṣāṃ duṣkutaṃ kiñcid dehamāśritya tiṣṭhati /	na tezAm duzkutam kiQcid deham-ASritya tizWati /
   naranārāyaṇau devau brahmā sthāṇustathā raviḥ // VamPSm_21.21 //	nara-nArAyaNO devO brahmA sTANuH-taTA raviH // VamPSm_21.21 //
   pracīṃ diśaṃ niṣevante sadā devāḥ savāsavāḥ /	pracIm diSam nizevante sadA devAH sa-vAsavAH /
   ye tu śrāddhaṃ kariṣyanti prācīmāśritya mānavāḥ // VamPSm_21.22 //	ye tu SrAdDam karizyanti prAcIm-ASritya mAnavAH // VamPSm_21.22 //
   teṣāṃ na durlabhaṃ kiñcidiha loke paratra ca /	tezAm na durlaBam kiQcid-iha loke paratra ca /
   tasmāt prācī sadā sevyā pañcamyāṃ ca viśeṣataḥ // VamPSm_21.23 //	tasmAt prAcI sadA sevyA paQcamyAm ca viSezataH // VamPSm_21.23 //
   pañcamyāṃ sevamānastu lakṣmīvān jāyate naraḥ /	paQcamyAm sevamAnaH-tu lakzmIvAn jAyate naraH /
   tatra tīrthamauśanaṃ trailokyasyāpi durlabham // VamPSm_21.24 //	tatra tIrTam-OSanam trElokyasya-api durlaBam // VamPSm_21.24 //
   uśanā yatra saṃsiddha ārādhya parameśvaram /	uSanAH yatra saMsidDaH ArADya parameSvaram /
   grahamadhyeṣu pūjyate tasya tīrthasya sevanāt // VamPSm_21.25 //	graha-maDyezu pUjyate tasya tIrTasya sevanAt // VamPSm_21.25 //
   evaṃ śukreṇa muninā sevitaṃ tīrthamuttamam /	evam SukreNa muninA sevitam tIrTam-uttamam /
   ye sevante śraddadhānāste yānti paramāṃ gatim // VamPSm_21.26 //	ye sevante SraddaDAnAH-te yAnti paramAm gatim // VamPSm_21.26 //
   yastu śrāddhaṃ naro bhaktyā tasmiṃstīrthe kariṣyati /	yaH-tu SrAdDam naraH BaktyA tasmin=-tIrTe karizyati /
   pitarastāritāstena bhaviṣyanti na saṃśayaḥ // VamPSm_21.27 //	pitaraH-tAritAH-tena Bavizyanti na saMSayaH // VamPSm_21.27 //
   caturmukhaṃ brahmatīrthaṃ saro maryādayā sthitam /	caturmuKam brahmatIrTam saraH maryAdayA sTitam /
   ye sevante caturdaśyāṃ sopavāsā vasanti ca // VamPSm_21.28 //	ye sevante caturdaSyAm sa-upavAsAH vasanti ca // VamPSm_21.28 //
   aṣṭamyāṃ kṛṣṇapakṣasya caitre māsi dvijottamāḥ /	azwamyAm kRzNa-pakzasya cEtre mAsi dvijottamAH /
   te paśyanti paraṃ sūkṣmaṃ yasmānnāvartate punaḥ // VamPSm_21.29 //	te paSyanti param sUkzmam yasmAt-na-Avartate punar // VamPSm_21.29 //
   sthāṇutīrthaṃ tato gacchet sahasraliṅgaśobhitam /	sTANutIrTam tatas gacCet sahasra-liFga-SoBitam /
   tatra sthāṇuvaṭaṃ dṛṣṭvā mukto bhavati kilbiṣaiḥ // VamPSm_21.30 //	tatra sTANu-vawam dRzwvA muktaH Bavati kilbizEH // VamPSm_21.30 //
   iti śrīvāmanapurāṇe saromāhātmye ekaviśo 'dhyāyaḥ	iti SrI-vAmanapurANe saromAhAtmye ekaviSaH aDyAyaH
   ṛṣaya ūcuḥ	RzayaH UcuH
   sthāṇutīrthasya māhātmyaṃ vaṭasya ca mahāmune /	sTANutIrTasya mAhAtmyam vawasya ca mahA-mune /
   sānnihatyasarotpattiṃ pūraṇaṃ pāṃśunā tataḥ // VamPSm_22.1 //	sAnnihatya-sara-utpattim pUraNam pAMSunA tatas // VamPSm_22.1 //
   liṅgānāṃ darśanāt puṇyaṃ sparśanena ca kiṃ phalam /	liFgAnAm darSanAt puNyam sparSanena ca kim Palam /
   tathaiva saramāhātmyaṃ brūhi sarvamaśeṣataḥ // VamPSm_22.2 //	taTA-eva sara-mAhAtmyam brUhi sarvam-aSezatas // VamPSm_22.2 //
   lomaharṣaṇa uvāca	lomaharzaNaH uvAca
   śṛṇvantu munayaḥ sarve purāṇaṃ vāmanaṃ mahat /	SRNvantu munayaH sarve purANam vAmanam mahat /
   yacchrutvā muktimāpnoti prasādād vāmanasya tu // VamPSm_22.3 //	yat-SrutvA muktim-Apnoti prasAdAt vAmanasya tu // VamPSm_22.3 //
   sanatkumāramāsīnaṃ sthāṇorvaṭasamīpataḥ /	sanatkumAram-AsInam sTANoH-vawa-samIpatas /
   ṛṣibhirbālakhilyādyairbrahmaputrairmahātmabhiḥ // VamPSm_22.4 //	RziBiH-bAlaKilya-AdyEH-brahma-putrEH-mahAtmaBiH // VamPSm_22.4 //
   mārkaṇḍeyo munistatra vinayenābhigamya ca /	mArkaNxeyaH muniH-tatra vinayena-aBigamya ca /
   papraccha saramāhātmyaṃ pramāṇāṃ ca sthitiṃ tathā // VamPSm_22.5 //	papracCa sara-mAhAtmyam pramANAm ca sTitim taTA // VamPSm_22.5 //
   mārkaṇḍeya uvāca	mArkaNxeyaH uvAca
   brahmaputra mahābhāga sarveśāstraviśārada /	brahma-putra mahABAga sarveSAstra-viSArada /
   brūhi me saramāhātmyaṃ sarvapāpakṣayāvaham // VamPSm_22.6 //	brUhi me sara-mAhAtmyam sarva-pApa-kzaya-Avaham // VamPSm_22.6 //
   kāni tīrthāni dṛśyāni guhyāni dvijasattama /	kAni tIrTAni dRSyAni guhyAni dvijasattamaH /
   liṅgāni hyatipuṇyāni sthāṇoryāni samīpataḥ // VamPSm_22.7 //	liFgAni hi-ati-puNyAni sTANoH-yAni samIpatas // VamPSm_22.7 //
   yeṣāṃ darśanāmātreṇa muktiṃ prāpnoti mānavaḥ /	yezAm darSanA-mAtreNa muktim prApnoti mAnavaH /
   vaṭasya darśanaṃ puṇyamutpatti kathayasva me // VamPSm_22.8 //	vawasya darSanam puNyam-utpatti kaTayasva me // VamPSm_22.8 //
   pradakṣiṇāyāṃ yatpuṇyaṃ tīrthasnānena yatphalam /	pradakziNAyAm yat-puNyam tIrTa-snAnena yat-Palam /
   guhyeṣu caiva dṛṣṭeṣu yatpuṇyamabhijāyate // VamPSm_22.9 //	guhyezu ca-eva dRzwezu yat-puNyam-aBijAyate // VamPSm_22.9 //
   devadevo yatā sthāṇuḥ saromadhye vyavasthitaḥ /	devadevaH yatA sTANuH saraH-maDye vyavasTitaH /
   kimarthaṃ pāṃśunā śakrastīrthaṃ pūritavān punaḥ // VamPSm_22.10 //	kimarTam pAMSunA SakraH-tIrTam pUritavAn punar // VamPSm_22.10 //
   sthāṇutīrthasya māhātmyaṃ cakratīrthasya yatphalam /	sTANutIrTasya mAhAtmyam cakratIrTasya yat-Palam /
   sūryatīrthasya māhātmyaṃ somatīrthasya brūhi me // VamPSm_22.11 //	sUryatIrTasya mAhAtmyam somatIrTasya brUhi me // VamPSm_22.11 //
   saṃkarasya ca kuhyāni viṣṇoḥ stānāni yāni ca /	saMkarasya ca kuhyAni vizNoH stAnAni yAni ca /
   kathayasya mahābhāga sarasvatyāḥ savistaram // VamPSm_22.12 //	kaTayasya mahABAga sarasvatyAH sa-vistaram // VamPSm_22.12 //
   brūhi devādhidevasya māhātmyaṃ deva tattvataḥ /	brUhi deva-aDidevasya mAhAtmyam deva tattvataH /
   viriñjasya prasādena viditaṃ sarvameva ca // VamPSm_22.13 //	viriQjasya prasAdena viditam sarvam-eva ca // VamPSm_22.13 //
   lomaharṣaṇa uvāca/	loma-harzaNaH uvAca/
   mārkaṇḍeyavacaḥ śrutvā brahmatmā sa mahāmuniḥ /	mArkaNxeya-vacaH SrutvA brahmatmA sa mahA-muniH /
   atibhaktyā tu tīrthasya pravaṇīkṛtamānasaḥ // VamPSm_22.14 //	ati-BaktyA tu tIrTasya pravaNIkRta-mAnasaH // VamPSm_22.14 //
   paryaṅkaṃ śithilīkṛtvā namaskṛtvā maheśvaram /	paryaFkam SiTilIkRtvA namaskRtvA maheSvaram /
   kathayāmāsa tatsarvaṃ yacchrutaṃ brahmaṇaḥ purā // VamPSm_22.15 //	kaTayAmAsa tat-sarvam yat-Srutam brahmaNaH purA // VamPSm_22.15 //
   sanatkumāra uvāca	sanatkumAraH uvAca
   namaskṛtya mahādevamīśānaṃ varadaṃ śivam /	namaskRtya mahAdevam-ISAnam vara-dam Sivam /
   utpatti ca pravakṣyāmi tīrthānāṃ brahmabhāṣitām // VamPSm_22.16 //	utpatti ca pravakzyAmi tIrTAnAm brahma-BAzitAm // VamPSm_22.16 //
   pūrvamekārṇave ghore naṣṭe sthāvarajaṅgame /	pUrvam-ekArNave Gore nazwe sTAvara-jaFgame /
   bṛhadaṇḍamabhūdekaṃ prajānāṃ bījasaṃbhavam // VamPSm_22.17 //	bRhadaNxam-aBUt-ekam prajAnAm bIja-saMBavam // VamPSm_22.17 //
   tasminnaṇḍe sthito brahmā śayanāyopacakrame /	tasmin=-aNxe sTitaH brahmA SayanAya-upacakrame /
   sahasrayugaparyantaṃ suptvā sa pratyabudhyata // VamPSm_22.18 //	sahasra-yuga-paryantam suptvA sa pratyabuDyata // VamPSm_22.18 //
   suptotthitastadā brahmā śūnyaṃ lokamapaśyata /	supta-utTitaH-tadA brahmA SUnyam lokam-apaSyata /
   sṛṣṭiṃ cintayatastasya rajasā mohitasya ca // VamPSm_22.19 //	sRzwim cintayataH-tasya rajasA mohitasya ca // VamPSm_22.19 //
   rajaḥ sṛṣṭiguṇaṃ proktaṃ sattvaṃ sthitiguṇaṃ viduḥ /	rajaH sRzwi-guNam proktam sattvam sTiti-guNam viduH /
   upasaṃhārakāle ca tamogumaḥ pravartate // VamPSm_22.20 //	upasaMhAra-kAle ca tamaH-gumaH pravartate // VamPSm_22.20 //
   guṇātītaḥ sa bhagavān vyāpakaḥ puruṣaḥ smṛtaḥ /	guNa-atItaH sa BagavAn vyApakaH puruzaH smRtaH /
   tenadaṃ sakalaṃ vyāptaṃ yatkiñciñjīvasaṃjñitam // VamPSm_22.21 //	tena-dam sakalam vyAptam yat-kiQciQjIva-saMjQitam // VamPSm_22.21 //
   sa brahma sa ca govinda īśvaraḥ sa sanātanaḥ /	sa brahma sa ca govindaH ISvaraH sa sanAtanaH /
   yastaṃ veda mahātmānaṃ sa sarvaṃ veda mokṣavit // VamPSm_22.22 //	yaH-tam veda mahAtmAnam sa sarvam veda mokza-vid // VamPSm_22.22 //
   kiṃ teṣāṃ sakalaistīrthairāśramairvā prayojanam /	kim tezAm sakalEH-tIrTEH-ASramEH-vA prayojanam /
   yeṣāmanantakaṃ cittamātmanyeva vyavasthitam // VamPSm_22.23 //	yezAm-anantakam cittam-Atmani-eva vyavasTitam // VamPSm_22.23 //
   ātmā nadī saṃyamapuṇyatīrthā satyodakā śīlamādhiyuktā /	AtmA nadI saMyama-puNya-tIrTA satya-udakA SIlam-ADi-yuktAH /
   tasyāṃ snātaḥ puṇyakarmā punāti na viriṇā suddhyati cāntarātmā //	tasyAm snAtaH puNya-karmA punAti na viriNA sudDyati ca-antarAtmA //
   VamPSm_22.24 //	VamPSm_22.24 //
   etatpradhānaṃ puruṣasya karma yadātmasaṃbodhasukhe praviṣṭam /	etat-praDAnam puruzasya karma yat-A-Atma-saMboDa-suKe pravizwam /
   jñeyaṃ tadeva pravadanti santastatprāpya dehī vijahāti kāmān //	jQeyam tat-eva pravadanti santaH-tat-prApya dehI vijahAti kAmAn //
   VamPSm_22.25 //	VamPSm_22.25 //
   naitādṛsaṃ brāhmaṇasyāsti vittaṃ yathaikatā samatā satyatā ca /	na-etAdRsam brAhmaNasya-asti vittam yaTA-ekatA sama-tA satya-tA ca /
   śīle sthitirdaṇḍavidhānavarjanamakrodhanaścoparamaḥ kriyābhyaḥ //	SIle sTitiH-daNxa-viDAna-varjanam-akroDanaH-ca-uparamaH kriyAByaH //
   VamPSm_22.26 //	VamPSm_22.26 //
   etad brahma samāsena mayoktaṃ te dvijottama /	etat brahma samAsena mayA-uktam te dvijottamaH /
   yajjñātvā brahma paramaṃ prāpsyasi tvaṃ na saṃśayaḥ // VamPSm_22.27 //	yat-jQAtvA brahma paramam prApsyasi tvam na saMSayaH // VamPSm_22.27 //
   idānīṃ śṛṇu cotpattiṃ brahmaṇaḥ paramātmanaḥ /	idAnIm SRNu ca-utpattim brahmaNaH paramAtmanaH /
   imaṃ codāharantyeva ślokaṃ nārāyaṇaṃ prati // VamPSm_22.28 //	imam ca-udAharanti-eva Slokam nArAyaNam prati // VamPSm_22.28 //
   āpo nārā vai tanava ityevaṃ nāma śuśrumaḥ /	ApaH nArA vE tanavaH iti-evam nAma SuSrumaH /
   tāsu śete sa yasmācca tena nārāyaṇaḥ smṛtaḥ // VamPSm_22.29 //	tAsu Sete sa yasmAt-ca tena nArAyaNaH smRtaH // VamPSm_22.29 //
   vibuddhaḥ salile tasmin vijñāyāntargataṃ jagat /	vibudDaH salile tasmin vijQAya-antargatam jagat /
   aṇḍaṃ bibheda bhagavāṃstasmādomityajāyata // VamPSm_22.30 //	aNxam biBeda BagavAn=-tasmAt-om-iti-ajAyata // VamPSm_22.30 //
   tato bhūrabhavat tasmād bhuva ityaparaḥ smṛtaḥ /	tatas BUH-aBavat tasmAt BuvaH iti-aparaH smRtaH /
   svaḥ śabdaśca tṛtīyo 'bhad bhūrbhuvaḥ sveti saṃjñitaḥ // VamPSm_22.31 //	svar SabdaH-ca tRtIyaH aBat BUH-BuvaH sva-iti saMjQitaH // VamPSm_22.31 //
   tasmāttejaḥ samabhavat tatsaviturvareṇyaṃ yat /	tasmAt-tejaH samaBavat tat-savituH-vareNyam yat /
   udakaṃ śoṣayāmāsa yattejo 'ṇḍaviniḥsṛtam // VamPSm_22.32 //	udakam SozayAmAsa yat-tejaH aNxa-viniHsRtam // VamPSm_22.32 //
   tejasā śoṣitaṃ śeṣaṃ kalalatvamupāgatam /	tejasA Sozitam Sezam kalala-tvam-upAgatam /
   kalalād budbudaṃ jñeyaṃ tataḥ kāṭhinyatāṃ gatam // VamPSm_22.33 //	kalalAt budbudam jQeyam tatas kAWinya-tAm gatam // VamPSm_22.33 //
   kāṭhinyād dharaṇī jñeya bhūtānāṃ dhāriṇī iha sā /	kAWinyAt DaraNI jQeya BUtAnAm DAriNI iha sA /
   yasmin stānesthitaṃ hyaṇḍaṃ tasmin saṃnihitaṃsaraḥ // VamPSm_22.34 //	yasmin stAnesTitam hi-aNxam tasmin saMnihitaMsaraH // VamPSm_22.34 //
   yadādyaṃ niḥsṛtaṃ tejastasmādāditya ucyate /	yat-Adyam niHsRtam tejaH-tasmAt-AdityaH ucyate /
   aṇḍamadhye samutpanno hrahmā lokapitāmahaḥ // VamPSm_22.35 //	aNxa-maDye samutpannaH hrahmA lokapitAmahaH // VamPSm_22.35 //
   ulbaṃ tasyābhavanmerurjarāyuḥ parvatāḥ smṛtāḥ /	ulbam tasya-aBavat-meruH-jarAyuH parvatAH smRtAH /
   garbhodakaṃ samudrāśca tathā nadyaḥ sahasraśaḥ // VamPSm_22.36 //	garBa-udakam samudrAH-ca taTA nadyaH sahasraSas // VamPSm_22.36 //
   nābhisthāne yadudakaṃ brahmaṇo nirmalaṃ mahat /	nABi-sTAne yat-udakam brahmaNaH nirmalam mahat /
   mahatsarastena pūrṇaṃ vimalena varāmbhasā // VamPSm_22.37 //	mahat-saraH-tena pUrNam vimalena vara-amBasA // VamPSm_22.37 //
   tasmin madhye sthāṇurūpī vṛṭavṛkṣo mahāmanaḥ /	tasmin maDye sTANu-rUpI vRwa-vRkzaH mahAmanaH /
   tasmād vinirgatā varṇā brāhmaṇāḥ kṣatriyā viśaḥ // VamPSm_22.38 //	tasmAt vinirgatAH varNAH brAhmaNAH kzatriyAH viSaH // VamPSm_22.38 //
   śūdrāśca tasmādutpannāḥ śuśrūṣārthaṃ dvijanmanām /	SUdrAH-ca tasmAt-utpannAH SuSrUzA-arTam dvijanmanAm /
   tataścintayataḥ sṛṣṭiṃ brahmaṇo 'vyaktajanmanaḥ /	tatas-cintayataH sRzwim brahmaNaH avyakta-janmanaH /
   manasā mānasā jātāḥ sanakādyā maharṣayaḥ // VamPSm_22.39 //	manasA mAnasAH jAtAH sanaka-AdyAH mahA-RzayaH // VamPSm_22.39 //
   punaścintayatastasya prajākāmasya dhīmataḥ /	punar-cintayataH-tasya prajA-kAmasya DImataH /
   utpannā ṛṣayaḥ sapta te prajāpatayo 'bhavan // VamPSm_22.40 //	utpannAH RzayaH sapta te prajApatayaH aBavan // VamPSm_22.40 //
   punaścintayatastasya rajasā mohitasya ca /	punar-cintayataH-tasya rajasA mohitasya ca /
   bālakhilyāḥ samutpannāstapaḥsvādhyāyatatparāḥ // VamPSm_22.41 //	bAlaKilyAH samutpannAH-tapaH-svADyAya-tatparAH // VamPSm_22.41 //
   te sadā snānaniratā devārcanaparāyaṇāḥ /	te sadA snAna-niratAH deva-arcana-parAyaNAH /
   upavāsairvrataistīvraiḥ śoṣayanti kalevaram // VamPSm_22.42 //	upavAsEH-vratEH-tIvrEH Sozayanti kalevaram // VamPSm_22.42 //
   vānaprasthena vidhinā agnihotrasamanvitāḥ /	vAnaprasTena viDinA agnihotra-samanvitAH /
   tapasā parameṇeha śoṣayanti kalevaram // VamPSm_22.43 //	tapasA parameNa-iha Sozayanti kalevaram // VamPSm_22.43 //
   divyaṃ varṣasahasraṃ te kṛśā dhamanisaṃtatāḥ /	divyam varza-sahasram te kRSAH Damani-saMtatAH /
   ārādhayanti deveśaṃ na ca tuṣyati śaṅkaraḥ // VamPSm_22.44 //	ArADayanti deveSam na ca tuzyati SaFkaraH // VamPSm_22.44 //
   tataḥ kālena mahatā umayā saha śaṅkaraḥ /	tatas kAlena mahatA umayA saha SaFkaraH /
   ākāśamārgeṇa tadā dṛṣṭvā devī suduḥkhitāḥ // VamPSm_22.45 //	AkASa-mArgeNa tadA dRzwvA devI su-duHKitAH // VamPSm_22.45 //
   prasādya devadeveśaṃ śaṅkaraṃ prāha suvratā /	prasAdya devadeveSam SaFkaram prAha suvratA /
   kliśyante te munigaṇā devadāruvanāśrayāḥ // VamPSm_22.46 //	kliSyante te muni-gaNAH devadAru-vana-ASrayAH // VamPSm_22.46 //
   teṣāṃ kleśakṣayaṃ deva vidhehi kuru me dayām /	tezAm kleSa-kzayam deva viDehi kuru me dayAm /
   kiṃ vedadharmaniṣṭhanāmanantaṃ deva dṛṣkṛtam // VamPSm_22.47 //	kim veda-Darma-nizWanAm-anantam deva dRzkRtam // VamPSm_22.47 //
   nādyāpi yena śuddhyanti śuṣkasnāyvasthisoṣitāḥ /	na-adya-api yena SudDyanti Suzka-snAyu-asTi-sa-uzitAH /
   tacchrutvā vacanaṃ devyāḥ pinākī pātitāndhakaḥ /	tat-SrutvA vacanam devyAH pinAkI pAtita-anDakaH /
   provāca prahasan mūrdhni cārucandrāṃśuśobhitaḥ // VamPSm_22.48 //	provAca prahasan mUrDni cAru-candra-aMSu-SoBitaH // VamPSm_22.48 //
   śrīmahādeva uvāca	SrI-mahAdevaH uvAca
   na vetsi devi tattvena dharmasya gahanā gatiḥ /	na vetsi devi tattvena Darmasya gahanA gatiH /
   naite dharmaṃ vijānanti na ca kāmavivarjitāḥ // VamPSm_22.49 //	na-ete Darmam vijAnanti na ca kAma-vivarjitAH // VamPSm_22.49 //
   na ca krodhena nirmuktāḥ kevalaṃ mūḍhabuddhayaḥ /	na ca kroDena nirmuktAH kevalam mUXa-budDayaH /
   etacchrutvābravīd devī mā maivaṃ śaṃsitavratān // VamPSm_22.50 //	etat-SrutvA-abravIt devI mA mA-evam SaMsita-vratAn // VamPSm_22.50 //
   deva pradarśayātmānaṃ paraṃ kautūhalaṃ hi me /	deva pradarSaya-AtmAnam param kOtUhalam hi me /
   sa ityukta uvācedaṃ devīṃ devaḥ smitānanāḥ // VamPSm_22.51 //	saH iti-uktaH uvAca-idam devIm devaH smita-AnanAH // VamPSm_22.51 //
   tiṣṭha tvamatra yāsyāmi yatraite munipuṅgavāḥ /	tizWa tvam-atra yAsyAmi yatra-ete muni-puFgavAH /
   sādhayanti tapo ghoraṃ darśayiṣyāmi ceṣṭitam // VamPSm_22.52 //	sADayanti tapaH Goram darSayizyAmi cezwitam // VamPSm_22.52 //
   ityuktā tu tato devī śaṅkareṇa mahātmanā /	iti-uktA tu tatas devI SaFkareNa mahAtmanA /
   gacchasvetyāha muditā bhartaraṃ bhuvaneśvaram // VamPSm_22.53 //	gacCasva-iti-Aha muditAH Bartaram BuvaneSvaram // VamPSm_22.53 //
   yatra te munayaḥ sarve kāṣṭhaleṣṭasamāḥ sthitāḥ /	yatra te munayaH sarve kAzWa-lezwa-samAH sTitAH /
   adhīyānā mahābhāgāḥ kṛtāgnisadanakriyāḥ // VamPSm_22.54 //	aDIyAnAH mahABAgAH kRta-agni-sadana-kriyAH // VamPSm_22.54 //
   tān vilokya tato devo nagnaḥ sarvāṅgasundaraḥ /	tAn vilokya tatas devaH nagnaH sarva-aFga-sundaraH /
   vanamālākṛtāpīḍo yuvā bhikṣākapālabhṛt // VamPSm_22.55 //	vanamAlA-kRta-ApIxaH yuvA BikzA-kapAlaBRt // VamPSm_22.55 //
   āśrame paryaṭan bhikṣāṃ munīnāṃ darśanaṃ prati /	ASrame paryawan BikzAm munInAm darSanam prati /
   dehi bhikṣāṃ tataścoktvā hyāśramādāśramaṃ yayau // VamPSm_22.56 //	dehi BikzAm tatas-ca-uktvA hi-ASramAt-ASramam yayO // VamPSm_22.56 //
   taṃ vilokyāśramagataṃ yoṣito brahmavādinām /	tam vilokya-ASrama-gatam yozitaH brahma-vAdinAm /
   sakautukasvabhāvena tasya rūpema mohitāḥ // VamPSm_22.57 //	sa-kOtuka-svaBAvena tasya rUpema mohitAH // VamPSm_22.57 //
   procuḥ parasparaṃ nārya ehi paśyāma bhiśrukam /	procuH parasparam nAryaH ehi paSyAma BiSrukam /
   parasparamiti coktvā gṛhya mūlaphalaṃ bahu // VamPSm_22.58 //	parasparam-iti ca-uktvA gRhya mUla-Palam bahu // VamPSm_22.58 //
   gṛhāṇa bhikṣāmūcustāstaṃ devaṃ muniyoṣitaḥ /	gRhANa BikzAm-UcuH-tAH-tam devam muni-yozitaH /
   sa tu bhikṣākapālaṃ taṃ prasārya bahu sādaram // VamPSm_22.59 //	sa tu BikzA-kapAlam tam prasArya bahu sa-Adaram // VamPSm_22.59 //
   dehi dehi śivaṃ vo 'stu bhavatībhyastapovane /	dehi dehi Sivam vaH astu BavatIByaH-tapaH-vane /
   hasamānastu devosastatra devyā nirīkṣitaḥ /	hasamAnaH-tu devosaH-tatra devyAH nirIkzitaH /
   tasmai dattvaiva tāṃ bhikṣāṃ papracchustaṃ smarāturāḥ // VamPSm_22.60 //	tasmE dattvA-eva tAm BikzAm papracCuH-tam smara-AturAH // VamPSm_22.60 //
   nārya ūcuḥ	nAryaH UcuH
   ko 'sau nāma vratavidhistvayā tāpasa sevyate /	kaH asO nAma vrata-viDiH-tvayA tApasa sevyate /
   yatra nagnena liṅgena vanamālāvibhūṣitaḥ /	yatra nagnena liFgena vanamAlA-viBUzitaH /
   bhavān vai tāpaso hṛdyo hṛdyāḥ smo yadi manyase // VamPSm_22.61 //	BavAn vE tApasaH hRdyaH hRdyAH smaH yadi manyase // VamPSm_22.61 //
   ityuktastāpasībhistu provāca hasitānanaḥ /	iti-uktaH-tApasIBiH-tu provAca hasita-AnanaH /
   idamīdṛg vrataṃ kiñcinna rahasyaṃ prakāśyate // VamPSm_22.62 //	idam-IdRS vratam kiQcid-na rahasyam prakASyate // VamPSm_22.62 //
   śṛṇvanti bahavo yatra tatra vyākhyā na vidyate /	SRNvanti bahavaH yatra tatra vyAKyA na vidyate /
   asya vratasya subhagā iti matvā gamiṣyatha // VamPSm_22.63 //	asya vratasya suBagAH iti matvA gamizyaTa // VamPSm_22.63 //
   evamuktāstadā tena tāḥ pratyūcustadā munim /	evam-uktAH-tadA tena tAH pratyUcuH-tadA munim /
   rahasye hi gamiṣyāmo mune naḥ kaitukaṃ mahat // VamPSm_22.64 //	rahasye hi gamizyAmaH mune naH kEtukam mahat // VamPSm_22.64 //
   ityuktvā tāstadā taṃ vai jagṛhuḥ pāṇipallavaiḥ /	iti-uktvA tAH-tadA tam vE jagRhuH pANi-pallavEH /
   kācit kaṇṭhe sakandarpā bāhubhyāmaparāstathā // VamPSm_22.65 //	kAcid kaNWe sa-kandarpAH bAhuByAm-aparAH-taTA // VamPSm_22.65 //
   jānubhyāmaparā nāryaḥ keśeṣu lalitāparāḥ /	jAnuByAm-aparAH nAryaH keSezu lalita-aparAH /
   aparāstu kaṭīrandhre aparāḥ pādayorapi // VamPSm_22.66 //	aparAH-tu kawI-ranDre aparAH pAdayoH-api // VamPSm_22.66 //
   kṣobhaṃ vilokya munaya āśrameṣu svayoṣitām /	kzoBam vilokya munayaH ASramezu sva-yozitAm /
   hanyatāmiti saṃbhāṣya kāṣṭhapāṣāṇapāṇayaḥ // VamPSm_22.67 //	hanyatAm-iti saMBAzya kAzWa-pAzANa-pANayaH // VamPSm_22.67 //
   pātayanti sma devasya liṅgamuddhṛtya bhīṣaṇam /	pAtayanti sma devasya liFgam-udDRtya BIzaNam /
   pātite tu tato liṅge gato 'ntardhānamīśvaraḥ /	pAtite tu tatas liFge gataH antarDAnam-ISvaraH /
   22.68 devyā sa bhagavān rudraḥ kailāsaṃ nagamāśritaḥ /	22.68 devyA sa BagavAn rudraH kElAsam nagam-ASritaH /
   patite devadevasya liṅge naṣṭe carācare // VamPSm_22.69 //	patite devadevasya liFge nazwe carAcare // VamPSm_22.69 //
   kṣobho babhūva sumahānṛṣīṇāṃ bhāvitātmanām /	kzoBaH baBUva su-mahAn-RzINAm BAvitAtmanAm /
   evaṃ deve tadā tatra vartati vyākulīkṛte // VamPSm_22.70 //	evam deve tadA tatra vartati vyAkulIkRte // VamPSm_22.70 //
   uvācaiko munivarastatra buddhimatāṃ varaḥ /	uvAca-ekaH muni-varaH-tatra budDimatAm varaH /
   na vayaṃ vidmaḥ sadbhāvaṃ tāpasasya mahātmanaḥ // VamPSm_22.71 //	na vayam vidmaH sadBAvam tApasasya mahAtmanaH // VamPSm_22.71 //
   viriñciṃ śaraṇaṃ yāmaḥ sa hi jñāsyati ceṣṭitam /	viriQcim SaraNam yAmaH sa hi jQAsyati cezwitam /
   evamuktāḥ sarva eva ṛṣayo lañjitā bhṛśam // VamPSm_22.72 //	evam-uktAH sarve eva RzayaH laQjitAH BRSam // VamPSm_22.72 //
   brahmaṇaḥ sadanaṃ jagmur devaiḥ saha niṣevitam /	brahmaNaH sadanam jagmuH devEH saha nizevitam /
   praṇipatyātha deveśaṃ lañjayādhomukhāḥ sthitāḥ // VamPSm_22.73 //	praNipatya-aTa deveSam laQjaya-aDomuKAH sTitAH // VamPSm_22.73 //
   atha tān duḥkhitān dṛṣṭvā brahma vacanamabravīt /	aTa tAn duHKitAn dRzwvA brahma vacanam-abravIt /
   aho mugdhā yadā yūyaṃ krodhena kaluṣīkṛtāḥ // VamPSm_22.74 //	aho mugDAH yadA yUyam kroDena kaluzIkRtAH // VamPSm_22.74 //
   na dharmasya kriyā kācijjñāyate mūḍhabuddhayaḥ /	na Darmasya kriyA kAcid-jQAyate mUXa-budDayaH /
   śruyatāṃ dharmasarvasvaṃ tāpasāḥ krūraceṣṭitaḥ // VamPSm_22.75 //	SruyatAm Darma-sarvasvam tApasAH krUra-cezwitaH // VamPSm_22.75 //
   viditvā yad budhaḥ kṣipraṃ dharmasya phalamāpnuyāt /	viditvA yat buDaH kzipram Darmasya Palam-ApnuyAt /
   yo 'sāvātmani dehe 'smin vibhurnityovyavasthitaḥ // VamPSm_22.76 //	yaH asO=-Atmani dehe asmin viBuH-nityaH-vyavasTitaH // VamPSm_22.76 //
   so 'nādiḥ sa mahāsthāṇuḥ pṛthaktve parisūcitaḥ /	saH anAdiH sa mahA-sTANuH pRTaktve parisUcitaH /
   maṇiryathopadhānena dhatte varṇojjvalo 'pi vai // VamPSm_22.77 //	maNiH-yaTA-upaDAnena Datte varNa-ujjvalaH api vE // VamPSm_22.77 //
   tanmayo bhavate tadvadātmāpi manasā kṛtaḥ /	tad-mayaH Bavate tadvat-AtmA-api manasA kRtaH /
   manaso bhedamāśritya karmabhiścopacīyate // VamPSm_22.78 //	manasaH Bedam-ASritya karmaBiH-ca-upacIyate // VamPSm_22.78 //
   tataḥ karmavaśād bhuṅkte saṃbhogān svarganārakān /	tatas karma-vaSAt BuFkte saMBogAn svarga-nArakAn /
   tanmanaḥ śodhayed dhīmān jñānayogādyupakramaiḥ // VamPSm_22.79 //	tat-manaH SoDayet DImAn jQAna-yoga-Adi-upakramEH // VamPSm_22.79 //
   tasmin śuddhe hyantarātmā svayameva nirākulaḥ /	tasmin SudDe hi-antarAtmA svayam-eva nirAkulaH /
   na śarīrasya saṃkleśairapi nirdahanātmakaiḥ // VamPSm_22.80 //	na SarIrasya saMkleSEH-api nirdahana-AtmakEH // VamPSm_22.80 //
   śuddhimāpnoti puruṣaḥ saṃśuddhaṃ yasya no manaḥ /	SudDim-Apnoti puruzaH saMSudDam yasya naH manaH /
   kriyā hi niyamārthāya pātakebhyaḥ prakīrtitāḥ // VamPSm_22.81 //	kriyAH hi niyama-arTAya pAtakeByaH prakIrtitAH // VamPSm_22.81 //
   yasmādatyāvilaṃ dehaṃ na śīghraṃ śuddhyate kila /	yasmAt-ati-Avilam deham na SIGram SudDyate kila /
   tena lokeṣu mārgo 'yaṃ satpathasya pravartitaḥ // VamPSm_22.82 //	tena lokezu mArgaH ayam sat-paTasya pravartitaH // VamPSm_22.82 //
   varṇāśramavibhāgo 'yaṃ lokādhyakṣeṇa kenacit /	varNa-ASrama-viBAgaH ayam loka-aDyakzeNa kenacid /
   nirmito mohamāhātmyaṃ cihnaṃ cottamabhāginām // VamPSm_22.83 //	nirmitaH moha-mAhAtmyam cihnam ca-uttama-BAginAm // VamPSm_22.83 //
   bhavantaḥ krodhakāmābhyāmabhibhūtāśrame sthitāḥ /	BavantaH kroDa-kAmAByAm-aBiBUta-ASrame sTitAH /
   jñānināmāśramo veśma anāśramamayoginām // VamPSm_22.84 //	jQAninAm-a-ASramaH veSma anASramam-ayoginAm // VamPSm_22.84 //
   kva ca nyastasamastecchā kva ca nārīmayo bhramaḥ /	kva ca nyasta-samasta-icCA kva ca nArI-mayaH BramaH /
   kva krodhamīdṛśaṃ ghoraṃ yenātmānaṃ na jāyatha // VamPSm_22.85 //	kva kroDam-IdRSam Goram yena-AtmAnam na jAyaTa // VamPSm_22.85 //
   yatkrodhano yajati yad dadāti yad vā tapastapatila yajjuhoti /	yad-kroDanaH yajati yat dadAti yat vA tapaH-tapatila yat-juhoti /
   na tasya prāpnoti phalaṃ hi loke moghaṃ phalaṃ tasya hi krodhanasya //	na tasya prApnoti Palam hi loke moGam Palam tasya hi kroDanasya //
   VamPSm_22.86 //	VamPSm_22.86 //
   iti śrīvāmanapurāṇe saromāhātmye dvāviśo 'dhyāyaḥ	iti SrI-vAmanapurANe saromAhAtmye dvAviSaH aDyAyaH
   sanatkumāra uvāca /	sanatkumAraH uvAca /
   brahmaṇo vacanaṃ śrutvā ṛṣayaḥ sarva eva te /	brahmaNaH vacanam SrutvA RzayaH sarve eva te /
   punareva ca papracchurjagataḥ śreyakāraṇam // VamPSm_23.1 //	punar-eva ca papracCuH-jagataH Sreya-kAraNam // VamPSm_23.1 //
   brahmovāca/	brahmA-uvAca/
   gacchāmaḥ śaraṇaṃ devaṃ śūlapāṇiṃ trilocanam /	gacCAmaH SaraNam devam SUlapANim trilocanam /
   prasādād devadevasya bhaviṣyatha yathā purā // VamPSm_23.2 //	prasAdAt devadevasya BavizyaTa yaTA purA // VamPSm_23.2 //
   ityuktā brahmaṇā sārddha kailāsaṃ girimuttamam /	iti-uktA brahmaNA sArdDa kElAsam girim-uttamam /
   dadṛśuste samāsīnamumayā sahitaṃ haram // VamPSm_23.3 //	dadRSuH-te samAsInam-umayA sahitam haram // VamPSm_23.3 //
   tataḥ stotuṃ samārabdho brahma lokapitāmahaḥ /	tatas stotum samArabDaH brahma lokapitAmahaH /
   devādhidevaṃ varadaṃ trailokyasya prabhuṃ śivam // VamPSm_23.4 //	deva-aDidevam vara-dam trElokyasya praBum Sivam // VamPSm_23.4 //
   brahmovāca/	brahmA-uvAca/
   anantāya namastubhyaṃ varadāya pinākine /	anantAya namaH-tuByam vara-dAya pinAkine /
   mahādevāya devāya sthaṇave paramātmane // VamPSm_23.5 //	mahAdevAya devAya sTaNave paramAtmane // VamPSm_23.5 //
   namo 'stu bhuvaneśāya tubhyaṃ tāraka sarvadā /	namaH astu BuvaneSAya tuByam tAraka sarvadA /
   jñānānaṃ dāyako devastvamekaḥ puruṣottamaḥ // VamPSm_23.6 //	jQAnAnam dAyakaH devaH-tvam-ekaH puruzottamaH // VamPSm_23.6 //
   namaste padmagarbhāya padmeśāya namo namaḥ /	namaH-te padma-garBAya padma-ISAya namaH namaH /
   ghoraśāntisvarūpāya caṇḍakrodha namo 'stu te // VamPSm_23.7 //	Gora-SAnti-svarUpAya caNxa-kroDa namaH astu te // VamPSm_23.7 //
   namaste deva viśveśa namaste suranāyaka /	namaH-te deva viSveSa namaH-te sura-nAyakaH /
   śūlapāṇe namaste 'stu namaste viśvabhāvana // VamPSm_23.8 //	SUlapANe namaH-te astu namaH-te viSvaBAvanaH // VamPSm_23.8 //
   evaṃ stuto mahādevo brahmaṇā ṛṣibhistadā /	evam stutaH mahAdevaH brahmaNA RziBiH-tadA /
   uvāca mā bhairvrajata liṅgaṃ vo bhavitā punaḥ // VamPSm_23.9 //	uvAca mA BEH-vrajata liFgam vaH BavitA punar // VamPSm_23.9 //
   kriyatāṃ madvayaḥ śīghraṃ yena me prītiruttamā /	kriyatAm mad-vayaH SIGram yena me prItiH-uttamA /
   bhaviṣyati pratiṣṭhāyāṃ liṅgasyātra na saṃśayaḥ // VamPSm_23.10 //	Bavizyati pratizWAyAm liFgasya-atra na saMSayaH // VamPSm_23.10 //
   ye liṅgaṃ pūjayiṣyanti māmakaṃ bhaktimāśritāḥ /	ye liFgam pUjayizyanti mAmakam Baktim-ASritAH /
   na teṣāṃ durlabhaṃ kicid bhaviṣyati kadācana // VamPSm_23.11 //	na tezAm durlaBam kicid Bavizyati kadAcana // VamPSm_23.11 //
   sarveṣāmeva pāpānāṃ kṛtānāmapi jānatā /	sarvezAm-eva pApAnAm kRtAnAm-api jAnatA /
   śuddhyate liṅgapūjāyāṃ nātra kāryā vicāraṇā // VamPSm_23.12 //	SudDyate liFga-pUjAyAm na-atra kAryA vicAraNAH // VamPSm_23.12 //
   yuṣmābhiḥ pātitaṃ liṅgaṃ sārayitvā mahātsaraḥ /	yuzmABiH pAtitam liFgam sArayitvA mahAt-saraH /
   sāṃnihatyaṃ tu vikhyātaṃ tasmiñśīghraṃ pratiṣṭhitam // VamPSm_23.13 //	sAMnihatyam tu viKyAtam tasmin-SIGram pratizWitam // VamPSm_23.13 //
   yathābhilaṣitaṃ kāmaṃ tataḥ prapsyatha brāhmaṇāḥ /	yaTA-aBilazitam kAmam tatas prapsyaTa brAhmaNAH /
   sthāṇurnāmnā hi lokeṣu pūjanīyo divaukasām // VamPSm_23.14 //	sTANuH-nAmnA hi lokezu pUjanIyaH divOkasAm // VamPSm_23.14 //
   sthāṇvīsvare sthito yasmātstāṇvīśvarastataḥ smṛtaḥ /	sTANvIsvare sTitaH yasmAt-H-tANu-ISvaraH-tatas smRtaH /
   ye smaranti sadā sthāṇuṃ te muktāḥ sarvakilbiṣaiḥ // VamPSm_23.15 //	ye smaranti sadA sTANum te muktAH sarva-kilbizEH // VamPSm_23.15 //
   bhaviṣyanti śuddhadehā darśanānmokṣagāminaḥ /	Bavizyanti SudDa-dehAH darSanAt-mokza-gAminaH /
   ityevamuktā devena ṛṣayo brahmaṇā saha // VamPSm_23.16 //	iti-evam-uktAH devena RzayaH brahmaNA saha // VamPSm_23.16 //
   tasmād dāruvanālliṅgaṃ netuṃ samupacakramuḥ /	tasmAt dAru-vanAt-liFgam netum samupacakramuH /
   na taṃ cālayituṃ śaktāste devā ṛṣibhiḥ saha // VamPSm_23.17 //	na tam cAlayitum SaktAH-te devAH RziBiH saha // VamPSm_23.17 //
   śrameṇa mahatā yuktā brahmāṇaṃ śaraṇaṃ yayuḥ /	SrameNa mahatA yuktAH brahmANam SaraNam yayuH /
   teṣāṃ śramābhitaptānāmidaṃ brahmābravīd vacaḥ // VamPSm_23.18 //	tezAm Srama-aBitaptAnAm-idam brahmA-abravIt vacaH // VamPSm_23.18 //
   kiṃ vā śrameṇa mahatā na yūyaṃ vahanakṣamāḥ /	kim vA SrameNa mahatA na yUyam vahana-kzamAH /
   svecchayā pātitaṃ liṅgaṃ devadevena śūlinā // VamPSm_23.19 //	sva-icCayA pAtitam liFgam devadevena SUlinA // VamPSm_23.19 //
   tasmāt tameva śaraṇaṃ yāsyāmaḥ sahitāḥ surāḥ /	tasmAt tam-eva SaraNam yAsyAmaH sahitAH surAH /
   prasannaśca mahādevaḥ svayameva nayiṣyati // VamPSm_23.20 //	prasannaH-ca mahAdevaH svayam-eva nayizyati // VamPSm_23.20 //
   ityevamuktā ṛṣayo devāśca brahmaṇā saha /	iti-evam-uktAH RzayaH devAH-ca brahmaNA saha /
   kailāsaṃ girimāsedū rudradarśanakāṅkṣiṇaḥ // VamPSm_23.21 //	kElAsam giri-mAseduH rudra-darSana-kAFkziNaH // VamPSm_23.21 //
   na ca paśyanti taṃ devaṃ tataścintāsamanvitāḥ /	na ca paSyanti tam devam tatas-cintA-samanvitAH /
   brahmāṇamūcurmunayaḥ kva sa devo maheśvaraḥ // VamPSm_23.22 //	brahmANam-UcuH-munayaH kva sa devaH maheSvaraH // VamPSm_23.22 //
   tato brahma ciraṃ dhyātvā jñātvā devaṃ maheśvaram /	tatas brahma ciram DyAtvA jQAtvA devam maheSvaram /
   hastirupeṇa tiṣṭhantaṃ munibhirmānasaiḥ stutam // VamPSm_23.23 //	hastiH-upeNa tizWantam muniBiH-mAnasEH stutam // VamPSm_23.23 //
   atha te ṛṣayaḥ sarve devāśca brahmaṇā saha /	aTa te RzayaH sarve devAH-ca brahmaNA saha /
   gatā mahatsaraḥ puṇyaṃ yatra devaḥ svayaṃ sthitaḥ // VamPSm_23.24 //	gatAH mahat-saraH puNyam yatra devaH svayam sTitaH // VamPSm_23.24 //
   na ca paśyanti taṃ devamanviṣyantastatastataḥ /	na ca paSyanti tam devam-anvizyantaH-tatas-tatas /
   tataścintānvitā devā brahmaṇā sahitā sthitāḥ // VamPSm_23.25 //	tatas-cintA-anvitA devAH brahmaNA sahitAH sTitAH // VamPSm_23.25 //
   pasyanti devīṃ suprītāṃ kamaṇḍaluvibhūṣitām /	pasyanti devIm su-prItAm kamaNxalu-viBUzitAm /
   prīyamāṇā tadā devī idaṃ vacanamabravīt // VamPSm_23.26 //	prIyamANA tadA devI idam vacanam-abravIt // VamPSm_23.26 //
   śrameṇa mahatā yuktā anviṣyanto maheśvaram /	SrameNa mahatA yuktAH anvizyantaH maheSvaram /
   pīyatāmamṛtaṃ devāstato jñāsyatha śaṅkaram /	pIyatAm-amRtam devAH-tatas jQAsyaTa SaFkaram /
   etacchratvā tu vacanaṃ bhavānyā samudāhṛtam // VamPSm_23.27 //	etat-SratvA tu vacanam BavAnyA samudAhRtam // VamPSm_23.27 //
   sukhopaviṣṭāste devāḥ papustadamṛtaṃ śuci /	suKa-upavizwAH-te devAH papuH-tat-amRtam Suci /
   anantaraṃ sukhāsīnāḥ papracchuḥ parameśvarīm // VamPSm_23.28 //	anantaram suKa-AsInAH papracCuH parameSvarIm // VamPSm_23.28 //
   kva sa deva ihāyāto hastirūpadharaḥ sthitaḥ /	kva sa devaH iha-AyAtaH hasti-rUpa-DaraH sTitaH /
   darśitaśca tadā devyā saromadhye vyavasthitaḥ // VamPSm_23.29 //	darSitaH-ca tadA devyA saraH-maDye vyavasTitaH // VamPSm_23.29 //
   dṛṣṭvā devaṃ harṣayuktāḥ sarve devāḥ saharṣibhiḥ /	dRzwvA devam harza-yuktAH sarve devAH saha-RziBiH /
   brahmaṇamagrataḥ kṛtvā idaṃ vacanamabruvan // VamPSm_23.30 //	brahmaNam-agratas kRtvA idam vacanam-abruvan // VamPSm_23.30 //
   tvayā tyaktaṃ mahādeva liṅgaṃ trailokyavanditam /	tvayA tyaktam mahAdeva liFgam trElokya-vanditam /
   tasya cānayane nānyaḥ samarthaḥ syānmaheśvara // VamPSm_23.31 //	tasya ca-Anayane na-anyaH samarTaH syAt-maheSvara // VamPSm_23.31 //
   ityevamukto bhagavān devo brahmādibhirharaḥ /	iti-evam-uktaH BagavAn devaH brahma-AdiBiH-haraH /
   jagāma ṛṣibhiḥ sārddha devadāruvanāśramam // VamPSm_23.32 //	jagAma RziBiH sArdDa devadAru-vana-ASramam // VamPSm_23.32 //
   tatra gatvā mahādevo hastirūpadharo haraḥ /	tatra gatvA mahAdevaH hasti-rUpa-DaraH haraH /
   kareṇa jagrāha tato līlayā parameśvaraḥ // VamPSm_23.33 //	kareNa jagrAha tatas lIlayA parameSvaraH // VamPSm_23.33 //
   tamādāya mahādevaḥ stūyamāno maharṣibhiḥ /	tam-AdAya mahAdevaH stUyamAnaH mahA-RziBiH /
   niveśayāmāsa tadā saraḥpārśve tu paścime // VamPSm_23.34 //	niveSayAmAsa tadA saraH-pArSve tu paScime // VamPSm_23.34 //
   tato devāḥ sarva eva ṛṣayaśca tapodhanāḥ /	tatas devAH sarve eva RzayaH-ca tapoDanAH /
   ātmānaṃ saphalaṃ daṣṭvā stavaṃ cakrurmaheśvare // VamPSm_23.35 //	AtmAnam saPalam dazwvA stavam cakruH-maheSvare // VamPSm_23.35 //
   namaste paramātman anantayone lokasākṣin parameṣṭhin bhagavan mahāviriñca	namaH-te paramAtman ananta-yone loka-sAkzin paramezWin Bagavat mahAviriQca
   mahāvibhūte mahākṣetrajña mahāpuruṣa sarvabhūtāvāsa manonivāsa ādideva	mahA-viBUte mahA-kzetrajQa mahApuruza sarva-BUta-AvAsa manaH-nivAsaH Adideva
   mahādeva sadāśiva (5) īśāna durvijñeya durārādhya mahābhūteścara	mahAdeva sadASiva (5) ISAna durvijQeya durArADya mahABUteH-cara
   parameśvara mahāyogeśvara tryambaka mahāyogin parabrahman paramajyotiḥ	parameSvara mahA-yoga-ISvara tryambaka mahA-yogin para-brahman parama-jyotiH
   brahmaviduttama oṅkāra vaṣaṭkāra svāhākāra svadhākāra paramakāraṇa	brahma-vid-uttamaH oFkAra vazawkAra svAhAkAra svaDAkAra parama-kAraNa
   sarvagata sarvadarśin sarvaśakte sarvadeva aja (10) sahasrārciḥ pṛṣārciḥ	sarvagata sarva-darSin sarva-Sakte sarva-deva ajaH (10) sahasrArciH pRzArciH
   sudhāman haradhāma anantadhāma saṃvarta saṃkarṣaṇa vaḍavānala	suDAman hara-DAma ananta-DAma saMvarta saMkarzaNa vaxavAnala
   agnīṣomātmaka pavitra mahāpavitra mahāmegha mahāmāyādhara mahākāma kāmahan	agnIzoma-Atmaka pavitra mahA-pavitra mahA-meGa mahAmAyA-Dara mahAkAma kAma-han
   haṃsa paramahaṃsa mahārājika maheśvara mahākāmuka mahāhaṃsa bhavakṣayakara	haMsa paramahaMsa mahArAjika maheSvara mahA-kAmuka mahA-ahaMsa Bava-kzaya-kara
   surasiddhārcita (15) hiraṇyavāha hiraṇyaretaḥ hiraṇyanābha hiraṇyāgrakeśa	sura-sidDa-arcitaH (15) hiraNyavAha hiraNyaretaH hiraNyanABa hiraNya-agra-keSa
   muñjakeśin sarvalokavaraprada sarvānugrahakara kamaleśaya kuśeśaya	muQja-keSin sarva-loka-vara-prada sarva-anugraha-kara kamaleSaya kuSeSaya
   hṛdayeśaya jñānodadhe śaṃbho vibho mahāyajña mahāyājñi ka sarvayajñamaya	hRdaya-ISaya jQAna-udaDe SaMBo viBo mahA-yajQa mahA-yAjQi kaH sarva-yajQa-maya
   sarvaya5hṛdaya sarvayajñasaṃstuta nirāśraya (20) samudreśaya atrisaṃbhava	sarva-ya5-hRdaya sarva-yajQa-saMstuta nirASraya (20) samudra-ISaya atri-saMBava
   bhaktānukampin abhagnayoga yogadhara vāsukimahāmaṇi- vidyotitavigraha	Bakta-anukampin aBagna-yoga yoga-Dara vAsuki-mahA-maNi vidyotita-vigraha
   haritanayana trilocana jaṭādhara nīlakaṇṭha candrārdhadhara	harita-nayana trilocana jawA-Dara nIlakaNWa candra-arDa-Dara
   umāśarīrārdhahara gajacarmadhara dustarasaṃsāramahāsaṃhārakara(25) prasīda	umA-SarIra-arDa-hara gaja-carma-Dara dustara-saMsAra-mahA-saMhAra-kara(25) prasIda
   bhaktajanavatsala evaṃ stuto devagaṇaiḥ subhaktyā sabrahāmukhyaiśca	Bakta-jana-vatsalaH evam stutaH deva-gaNEH su-BaktyA sa-brahA-muKyEH-ca
   pitāmahena /	pitAmahena /
   tyaktvā tadā hastirūpaṃ mahātmā liṅge tadā saṃnidhānaṃ cakāra //	tyaktvA tadA hasti-rUpam mahAtmA liFge tadA saMniDAnam cakAra //
   VamPSm_23.36 //	VamPSm_23.36 //
   iti śrīvāmanapurāṇe saromāhātmye trayoviṃśo 'dhyāyaḥ	iti SrI-vAmanapurANe saromAhAtmye trayoviMSaH aDyAyaH
   sanatkumāra uvāca	sanatkumAraH uvAca
   athovāca mahādevo devān brahmapurogamān /	aTa-uvAca mahAdevaH devAn brahma-purogamAn /
   ṛṣīṇāṃ caiva praityakṣaṃ tīrthamāhātmyamuttamam // VamPSm_24.1 //	RzINAm ca-eva prEti-akzam tIrTa-mAhAtmyam-uttamam // VamPSm_24.1 //
   etat sāṃnihitaṃ proktaṃ saraḥ puṇyatamaṃ mahat /	etat sAMnihitam proktam saraH puNyatamam mahat /
   mayopasevitaṃ yasmāt tasmānmuktipradāyakam // VamPSm_24.2 //	mayA-upasevitam yasmAt tasmAt-mukti-pradAyakam // VamPSm_24.2 //
   iha ye puruṣāḥ kecid brāhmaṇāḥ kṣatriyā viśaḥ /	iha ye puruzAH kecid brAhmaNAH kzatriyAH viSaH /
   liṅgasya darśanādeva paśyanti paramaṃ padam // VamPSm_24.3 //	liFgasya darSanAt-eva paSyanti paramam padam // VamPSm_24.3 //
   ahanyahani tīrthāni āsamudrasarāṃsi ca /	ahani-ahani tIrTAni Asamudra-sarAMsi ca /
   sthāṇutīrthaṃ sameṣyanti madhyaṃ prāpte divākare // VamPSm_24.4 //	sTANutIrTam samezyanti maDyam prApte divAkare // VamPSm_24.4 //
   stotreṇānena ca naro yo māṃ stoṣyati bhaktitaḥ /	stotreNa-anena ca naraH yaH mAm stozyati BaktitaH /
   tasyāhaṃ sulabho nityaṃ bhaviṣyāmi na saṃśayaḥ // VamPSm_24.5 //	tasya-aham sulaBaH nityam BavizyAmi na saMSayaH // VamPSm_24.5 //
   ityuktvā bhagavān rudro hyantardhānaṃ gataḥ prabhuḥ /	iti-uktvA BagavAn rudraH hi-antarDAnam gataH praBuH /
   devāśca ṛṣayaḥ sarve svāni sthānāni bhehire // VamPSm_24.6 //	devAH-ca RzayaH sarve svAni sTAnAni Behire // VamPSm_24.6 //
   tato nirantaraṃ svargaṃ mānuṣairmiśritaṃ kṛtam /	tatas nirantaram svargam mAnuzEH-miSritam kRtam /
   sthāṇuliṅgasya māhātmya darśanātsvargamāpnuyāt // VamPSm_24.7 //	sTANu-liFgasya mAhAtmya darSanAt-svargam-ApnuyAt // VamPSm_24.7 //
   tato devāḥ sarva eva brahmāṇaṃ śaraṇaṃ yayuḥ /	tatas devAH sarve eva brahmANam SaraNam yayuH /
   tānuvāca tadā brahmā kimarthamiha cāgatāḥ // VamPSm_24.8 //	tAn-uvAca tadA brahmA kimarTam-iha ca-AgatAH // VamPSm_24.8 //
   tato devāḥ sarva eva idaṃ vacanamabruvan /	tatas devAH sarve eva idam vacanam-abruvan /
   mānuṣebhyo bhayaṃ tīvraṃ rakṣāsmākaṃ pitāmaha // VamPSm_24.9 //	mAnuzeByaH Bayam tIvram rakzA-asmAkam pitAmaha // VamPSm_24.9 //
   tānuvāca tadā brahmā surāṃstridaśanāyakaḥ /	tAn-uvAca tadA brahmA surAn=-tridaSa-nAyakaH /
   pāṃśunā pūryatāṃ śīghraṃ saraḥ śakre hitaṃ kuru // VamPSm_24.10 //	pAMSunA pUryatAm SIGram saraH Sakre hitam kuru // VamPSm_24.10 //
   tato vavarṣa bhagavān pāṃśunā pākaśāsanaḥ /	tatas vavarza BagavAn pAMSunA pAkaSAsanaH /
   saptāhaṃ pūrayāmāsa saro devaistadā vṛtaḥ // VamPSm_24.11 //	sapta-aham pUrayAmAsa saraH devEH-tadA vRtaH // VamPSm_24.11 //
   taṃ dṛṣṭvā pāṃśuvarṣaṃ ca devadevo maheśvaraḥ /	tam dRzwvA pAMSu-varzam ca devadevaH maheSvaraH /
   kareṇa dhārayāmāsa liṅgaṃ tīrthavaṭaṃ tadā // VamPSm_24.12 //	kareNa DArayAmAsa liFgam tIrTavawam tadA // VamPSm_24.12 //
   tasmāt puṇyatamaṃ tīrthamādyaṃ yatrodakaṃ sthitam /	tasmAt puNyatamam tIrTam-Adyam yatra-udakam sTitam /
   tasmin snātaḥ sarvatīrthaiḥ snāto bhavati mānavaḥ // VamPSm_24.13 //	tasmin snAtaH sarva-tIrTEH snAtaH Bavati mAnavaH // VamPSm_24.13 //
   yastatra kurute śrāddhaṃ vaṭaliṅgasya cāntare /	yaH-tatra kurute SrAdDam vawa-liFgasya ca-antare /
   tasya prītāśca pitaro dāsyanti bhuvi durlabham // VamPSm_24.14 //	tasya prItAH-ca pitaraH dAsyanti Buvi durlaBam // VamPSm_24.14 //
   pūritaṃ ta caco dṛṣṭvā ṛṣayaḥ sarva eva te /	pUritam te cacaH dRzwvA RzayaH sarve eva te /
   pāṃśunā sarvagātrāṇi spṛśanti śraddhayā yutāḥ // VamPSm_24.15 //	pAMSunA sarva-gAtrANi spRSanti SradDayA yutAH // VamPSm_24.15 //
   te 'pi nirdhūtapāpāste pāṃśunā munayo gatāḥ /	te api nirDUta-pApAH-te pAMSunA munayaH gatAH /
   pūjyamānāḥ suragaṇaiḥ prayātā brahmaṇaḥ padam // VamPSm_24.16 //	pUjyamAnAH sura-gaNEH prayAtAH brahmaNaH padam // VamPSm_24.16 //
   ye tu siddhā mahātmānaste liṅgaṃ pūjayanti ca /	ye tu sidDAH mahAtmAnaH-te liFgam pUjayanti ca /
   vrajanti paramāṃ siddhiṃ punarāvṛttidurlabhām // VamPSm_24.17 //	vrajanti paramAm sidDim punarAvRtti-durlaBAm // VamPSm_24.17 //
   evaṃ jñātvā tadā brahmā liṅgaṃ śailamayaṃ tadā /	evam jQAtvA tadA brahmA liFgam SEla-mayam tadA /
   ādyaliṅgaṃ tadā sthāpya tasyopari dadhāra tat // VamPSm_24.18 //	Adya-liFgam tadA sTApya tasya-upari daDAra tat // VamPSm_24.18 //
   tataḥ kālena mahatā tejasā tasya rañjitam /	tatas kAlena mahatA tejasA tasya raQjitam /
   tasyāpi sparśanāt siddhaḥ paraṃ padamavāpnuyāt // VamPSm_24.19 //	tasya-api sparSanAt sidDaH param padam-avApnuyAt // VamPSm_24.19 //
   tato devaiḥ punarbrahmā vijñapto dvijasattama /	tatas devEH punar-brahmA vijQaptaH dvijasattamaH /
   ete yānti parāṃ siddhiṃ liṅgasya darśanānnarāḥ // VamPSm_24.20 //	ete yAnti parAm sidDim liFgasya darSanAt-narAH // VamPSm_24.20 //
   tacchrutvā bhagavān brahmā devānāṃ hitakāmyayā /	tat-SrutvA BagavAn brahmA devAnAm hita-kAmyayA /
   uparyupari liṅgāni sapta tatra cakāra ha // VamPSm_24.21 //	upari-upari liFgAni sapta tatra cakAra ha // VamPSm_24.21 //
   tato ye miktikāmāśca siddhāḥ śamaparāyaṇāḥ /	tatas ye mikti-kAmAH-ca sidDAH Sama-parAyaNAH /
   sevya pāṃśuṃ prayatnena prayātāḥ paramaṃ padam // VamPSm_24.22 //	sevya pAMSum prayatnena prayAtAH paramam padam // VamPSm_24.22 //
   pāṃśavo 'pi kurukṣetre vāyunā samudīritāḥ /	pAMSavaH api kurukzetre vAyunA samudIritAH /
   mahāduṣkṛtakarmāṇaṃ prayānti paramaṃ padam // VamPSm_24.23 //	mahA-duzkRta-karmANam prayAnti paramam padam // VamPSm_24.23 //
   ajñānājjñānato vāpi striyo vā puruṣasya vā /	ajQAnAt-jQAnataH vA-api striyaH vA puruzasya vA /
   naśyate duṣkṛtaṃ sarvaṃ sthāṇutīrthaprabhāvataḥ // VamPSm_24.24 //	naSyate duzkRtam sarvam sTANutIrTa-praBAvataH // VamPSm_24.24 //
   liṅgasya darśanānmuktiḥ sparśanācca vaṭasya ca /	liFgasya darSanAt-muktiH sparSanAt-ca vawasya ca /
   tatsaṃnidhau jale snātvā prāpnotyabhimataṃ phalam // VamPSm_24.25 //	tad-saMniDO jale snAtvA prApnoti-aBimatam Palam // VamPSm_24.25 //
   pitṛṇāṃ tarpaṇaṃ yastu jale tasmin kariṣyati /	pitRNAm tarpaNam yaH-tu jale tasmin karizyati /
   bindo bindau tu toyasya anantaphalabhāgbhavet // VamPSm_24.26 //	bindaH bindO tu toyasya ananta-Pala-BAj-Bavet // VamPSm_24.26 //
   yastu kṛṣṇatilaiḥ sārddha liṅgasya paścime sthitaḥ /	yaH-tu kRzNa-tilEH sArdDa liFgasya paScime sTitaH /
   tarpayecchraddhayā yuktaḥ sa prīṇāti yugatrayam // VamPSm_24.27 //	tarpayet-SradDayA yuktaH sa prINAti yuga-trayam // VamPSm_24.27 //
   yāvanmanvantaraṃ proktaṃ yāvalliṅgasya saṃsthitiḥ /	yAvat-manvantaram proktam yAvat-liFgasya saMsTitiH /
   tāpatprītāśca pitaraḥ pibanti jalamuttamam // VamPSm_24.28 //	tApat-prItAH-ca pitaraH pibanti jalam-uttamam // VamPSm_24.28 //
   kṛte yuge sānnihatyaṃ tretāyāṃ vāyusaṃjñitam /	kRte yuge sAnnihatyam tretAyAm vAyu-saMjQitam /
   kalidvāparayormadhye kūpaṃ rudrahradaṃ smṛtam // VamPSm_24.29 //	kali-dvAparayoH-maDye kUpam rudra-hradam smRtam // VamPSm_24.29 //
   caitrasya kṛṣṇapakṣe ca caturdaśyāṃ narottamaḥ /	cEtrasya kRzNa-pakze ca caturdaSyAm nara-uttamaH /
   snātvā rudrahrade tīrthe paraṃ padamavāpnuyāt // VamPSm_24.30 //	snAtvA rudra-hrade tIrTe param padam-avApnuyAt // VamPSm_24.30 //
   yastu vaṭe sthito rātriṃ dhyāyate parameśvaram /	yaH-tu vawe sTitaH rAtrim DyAyate parameSvaram /
   sthāṇorvaṭaprasādena manasā cintitaṃ phalam // VamPSm_24.31 //	sTANoH-vawa-prasAdena manasA cintitam Palam // VamPSm_24.31 //
   iti śrīvāmanapurāṇe saromāhātmye caturviṃśo 'dhyāyaḥ	iti SrI-vAmanapurANe saromAhAtmye caturviMSaH aDyAyaH
   sanatkumāra uvāca	sanatkumAraH uvAca
   sthāṇorvaṭasyottarataḥ sukratīrthaṃ prakīrtitam /	sTANoH-vawasya-uttaratas sukratIrTam prakIrtitam /
   sthāṇorvaṭasya pūrveṇa somatīrthaṃ dvijottama // VamPSm_25.1 //	sTANoH-vawasya pUrveNa somatIrTam dvijottamaH // VamPSm_25.1 //
   sthāṇorvaṭaṃ dakṣiṇato dakṣatīrthamudāhṛtam /	sTANoH-vawam dakziNatas dakzatIrTam-udAhRtam /
   sthāṇorvaṭāt paścimataḥ skandatīrthaṃ pratiṣṭhitam // VamPSm_25.2 //	sTANoH-vawAt paScimatas skandatIrTam pratizWitam // VamPSm_25.2 //
   etāni puṇyatīrtāni madhye sthāṇuriti smṛtaḥ /	etAni puNya-tIrtAni maDye sTANuH-iti smRtaH /
   tasya darśanamātreṇa prāpnoti paramaṃ padam // VamPSm_25.3 //	tasya darSana-mAtreNa prApnoti paramam padam // VamPSm_25.3 //
   aṣṭamyāṃ ca caturdaśyāṃ yastvetāni parikramet /	azwamyAm ca caturdaSyAm yaH-tu-etAni parikramet /
   pade pade yajñaphalaṃ sa prāpnoti na śaṃśayaḥ // VamPSm_25.4 //	pade pade yajQa-Palam sa prApnoti na SaMSayaH // VamPSm_25.4 //
   etāni munibhiḥ sādhyairādityairvasubhistadā /	etAni muniBiH sADyEH-AdityEH-vasuBiH-tadA /
   marudbhirvahnibhiścaiva sevitāni prayatnataḥ // VamPSm_25.5 //	marudBiH-vahniBiH-ca-eva sevitAni prayatnataH // VamPSm_25.5 //
   anye ye prāṇinaḥ kecit praviṣṭāḥ sthāṇumuttamam /	anye ye prANinaH kecid pravizwAH sTANum-uttamam /
   sarvapāpavinirmuktāḥ prayānti paramāṃ gatim // VamPSm_25.6 //	sarva-pApa-vinirmuktAH prayAnti paramAm gatim // VamPSm_25.6 //
   asti tatsaṃnidhau liṅgaṃ devadevasya śūlinaḥ /	asti tad-saMniDO liFgam devadevasya SUlinaH /
   umā ca liṅgarūpeṇa harapārśvaṃ na muñcati // VamPSm_25.7 //	umA ca liFga-rUpeNa hara-pArSvam na muQcati // VamPSm_25.7 //
   tasya darśanamātreṇa siddhiṃ prāpnoti mānavaḥ /	tasya darSana-mAtreNa sidDim prApnoti mAnavaH /
   vaṭasya uttare pārśve takṣakeṇa mahātmanā // VamPSm_25.8 //	vawasya uttare pArSve takzakeNa mahAtmanA // VamPSm_25.8 //
   pratiṣṭhitaṃ mahāliṅgaṃ sarvakāmapradāyakam /	pratizWitam mahA-liFgam sarva-kAma-pradAyakam /
   vaṭasya pūrvadigbhāge viśvakarmakṛtaṃ mahat // VamPSm_25.9 //	vawasya pUrva-diS-BAge viSvakarma-kRtam mahat // VamPSm_25.9 //
   liṅgaṃ pratyaṅmukhaṃ dṛṣṭvā siddhimāpnoti mānavaḥ /	liFgam pratyaFmuKam dRzwvA sidDim-Apnoti mAnavaH /
   tatraiva liṅgarūpeṇa sthitā devī sarasvatī // VamPSm_25.10 //	tatra-eva liFga-rUpeNa sTitA devI sarasvatI // VamPSm_25.10 //
   praṇamya tāṃ prayatnena buddhiṃ medhāṃ ca vindati /	praNamya tAm prayatnena budDim meDAm ca vindati /
   vaṭapārśve sthitaṃ liṅgaṃ brahmaṇā tat pratiṣṭhitam // VamPSm_25.11 //	vawa-pArSve sTitam liFgam brahmaNA tat pratizWitam // VamPSm_25.11 //
   dṛṣṭvā vaṭeśvaraṃ devaṃ prayāti paramaṃ padam /	dRzwvA vaweSvaram devam prayAti paramam padam /
   tataḥ sthāṇuvaṭaṃ dṛṣṭvā kṛtvā cāpi pradakṣiṇam // VamPSm_25.12 //	tatas sTANu-vawam dRzwvA kRtvA ca-api pradakziNam // VamPSm_25.12 //
   pradikṣiṇīkṛtā tena saptadvīpā vasuṃdharā /	pradikziNIkRtA tena sapta-dvIpA vasuMDarA /
   sthāṇoḥ paścimadigbāge nakulīśo gaṇaḥ smṛtaḥ // VamPSm_25.13 //	sTANoH paScima-digbAge nakulISaH gaNaH smRtaH // VamPSm_25.13 //
   tamabhyarcya prayatnena sarvapāpaiḥ pramucyate /	tam-aByarcya prayatnena sarva-pApEH pramucyate /
   tasya dakṣiṇadigbhāge tīrthaṃ rudrakaraṃ smṛtam // VamPSm_25.14 //	tasya dakziNa-digBAge tIrTam rudra-karam smRtam // VamPSm_25.14 //
   tasmin snātaḥ sarvatīrthe snāto bhavati mānavaḥ /	tasmin snAtaH sarva-tIrTe snAtaH Bavati mAnavaH /
   tasya cottaradigbhāge rāvaṇena mahātmanā // VamPSm_25.15 //	tasya ca-uttara-diS-BAge rAvaNena mahAtmanA // VamPSm_25.15 //
   pratiṣṭhitaṃ mahāliṅgaṃ gokarṇaṃ nāma nāmataḥ /	pratizWitam mahA-liFgam gokarNam nAma nAmataH /
   āṣāḍhamāse yā kṛṣṇā bhaviṣyati caturdaśī /	AzAXa-mAse yA kRzNA Bavizyati caturdaSI /
   tasyāṃ yor'cati gokarṇaṃ tasya puṇyaphalaṃ śṛṇu // VamPSm_25.16 //	tasyAm yor-acati gokarNam tasya puNya-Palam SRNu // VamPSm_25.16 //
   kāmato 'kāmato vāpi yat pāpaṃ tena saṃcitam /	kAmataH akAmatas vA-api yat pApam tena saMcitam /
   tasmād vimucyate pāpāt pūjayitvā haraṃ śuciḥ // VamPSm_25.17 //	tasmAt vimucyate pApAt pUjayitvA haram SuciH // VamPSm_25.17 //
   kaumārabrahmacaryeṇa yatpuṇyaṃ prāpyate naraiḥ /	kOmAra-brahmacaryeNa yat-puNyam prApyate narEH /
   tatpuṇyaṃ sakalaṃ tasya aṣṭamyāṃ yor'cayecchivam // VamPSm_25.18 //	tat-puNyam sakalam tasya azwamyAm yor-acayet-Sivam // VamPSm_25.18 //
   yadīcchet paramaṃ rūpaṃ saubhāgyaṃ dhanasaṃpadaḥ /	yadi-icCet paramam rUpam sOBAgyam Dana-saMpadaH /
   kumāreśvaramāhātmyāt siddhyate nātra saṃśayaḥ / /	kumAreSvara-mAhAtmyAt sidDyate na-atra saMSayaH / /
   25.19 tasya cottaradigbāge liṅgaṃ pūjya vibhīṣaṇaḥ /	25.19 tasya ca-uttara-digbAge liFgam pUjya viBIzaNaH /
   ajaraścāmaraścaiva kalpayitvā babhūva ha // VamPSm_25.20 //	ajaraH-ca-amaraH-ca-eva kalpayitvA baBUva ha // VamPSm_25.20 //
   āṣāḍhasya tu māsasya śuklā yā cāṣṭamī bhavet /	AzAXasya tu mAsasya SuklA yA ca-azwamI Bavet /
   tasyāṃ pūjya sopavāso hyamṛtatvamavāpnuyāt // VamPSm_25.21 //	tasyAm pUjya sa-upavAsaH hi-amRta-tvam-avApnuyAt // VamPSm_25.21 //
   khareṇa pūjitaṃ liṅgaṃ tasmin sthāne dvijottama /	KareNa pUjitam liFgam tasmin sTAne dvijottamaH /
   taṃ pūjayitvā yatnena sarvakāmānavāpnuyāt // VamPSm_25.22 //	tam pUjayitvA yatnena sarva-kAmAn-avApnuyAt // VamPSm_25.22 //
   dūṣaṇastriśirāścaiva tatra pūjya maheśvaram /	dUzaNaH-triSirAH-ca-eva tatra pUjya maheSvaram /
   yathābhilaṣitān kāmānāpatustau mudānvitau // VamPSm_25.23 //	yaTA-aBilazitAn kAmAn-ApatuH-tO mudA-anvitO // VamPSm_25.23 //
   caitramāse site pakṣe yo narastatra pūjayet /	cEtra-mAse site pakze yaH naraH-tatra pUjayet /
   tasya tau varadau devau prayacchete 'bhivāñchitam // VamPSm_25.24 //	tasya tO vara-dO devO prayacCete aBivAQCitam // VamPSm_25.24 //
   sthāṇorvaṭasya pūrvoṇa hastipādeśvaraḥ śivaḥ /	sTANoH-vawasya pUrvoNa hasti-pAda-ISvaraH SivaH /
   taṃ dṛṣṭvā mucyate pāpairanyajanmani saṃbhavaiḥ // VamPSm_25.25 //	tam dRzwvA mucyate pApEH-anya-janmani saMBavEH // VamPSm_25.25 //
   tasya dakṣiṇato liṅgaṃ hārītasya ṛṣeḥ sthitam /	tasya dakziNatas liFgam hArItasya RzeH sTitam /
   yat praṇaṇya prayatnena siddhiṃ prāpnoti mānavaḥ // VamPSm_25.26 //	yat praNaNya prayatnena sidDim prApnoti mAnavaH // VamPSm_25.26 //
   tasya dakṣiṇapārśve tu vāpītasya mahātmanaḥ /	tasya dakziNa-pArSve tu vA-apItasya mahAtmanaH /
   lihgaṃ trailokyavikhyātaṃ sarvapāpaharaṃ śivam // VamPSm_25.27 //	lihgam trElokya-viKyAtam sarva-pApa-haram Sivam // VamPSm_25.27 //
   kaṅgālarūpiṇā cāpi rudreṇa sumahātmanā /	kaFgAla-rUpiNA ca-api rudreNa su-mahAtmanA /
   pratiṣṭhitaṃ mahāliṅgaṃ sarvapāpapraṇaśanam // VamPSm_25.28 //	pratizWitam mahA-liFgam sarva-pApa-praNaSanam // VamPSm_25.28 //
   bhuktidaṃ muktidaṃ proktaṃ sarvakilbiṣanāśanam /	Bukti-dam mukti-dam proktam sarva-kilbiza-nASanam /
   liṅgasya darśanāccaiva agniṣṭomaphalaṃ labhet // VamPSm_25.29 //	liFgasya darSanAt-ca-eva agnizwoma-Palam laBet // VamPSm_25.29 //
   tasya paścimadigbhāge liṅgaṃ siddhapratiṣṭhitam /	tasya paScima-digBAge liFgam sidDa-pratizWitam /
   siddheśvaraṃ tu vikhyātaṃ sarvasiddhipradāyakam // VamPSm_25.30 //	sidDeSvaram tu viKyAtam sarva-sidDi-pradAyakam // VamPSm_25.30 //
   tasya dakṣiṇadigbāge mṛkaṇḍena mahātmanā /	tasya dakziNa-digbAge mRkaNxena mahAtmanA /
   tatra pratiṣṭhitaṃ liṅgaṃ darśanāt siddhidāyakam // VamPSm_25.31 //	tatra pratizWitam liFgam darSanAt sidDi-dAyakam // VamPSm_25.31 //
   tasya pūrve ca digbhāge ādityena mahātmanā /	tasya pUrve ca digBAge Adityena mahAtmanA /
   pratiṣṭhitaṃ liṅgavaraṃ sarvakilbiṣanāśanam // VamPSm_25.32 //	pratizWitam liFga-varam sarva-kilbiza-nASanam // VamPSm_25.32 //
   citrāṅgadastu gandharvo rambhā cāpsarasāṃ varā /	citrAFgadaH-tu ganDarvaH ramBA ca-apsarasAm varAH /
   parasparaṃ sānurāgau sthāṇudarśanakāṅkṣiṇau // VamPSm_25.33 //	parasparam sa-anurAgO sTANu-darSana-kAFkziNO // VamPSm_25.33 //
   dṛṣṭvā sthāṇuṃ pūjayitvā sānurāgau parasparam /	dRzwvA sTANum pUjayitvA sa-anurAgO parasparam /
   ārādhya varadaṃ devaṃ pratiṣṭhāpya maheśvaram // VamPSm_25.34 //	ArADya vara-dam devam pratizWApya maheSvaram // VamPSm_25.34 //
   citrāṅgadeśvaraṃ dṛṣṭvā tathā rambheśvaraṃ dvija /	citrAFgadeSvaram dRzwvA taTA ramBeSvaram dvija /
   subhago darśanīyaśca kule janma samāpnuyāt // VamPSm_25.35 //	suBagaH darSanIyaH-ca kule janma samApnuyAt // VamPSm_25.35 //
   tasya dabhiṇato liṅgaṃ vajriṇā sthāpitaṃ purā /	tasya daBiNatas liFgam vajriNA sTApitam purA /
   tasya prasādāt prāpnoti manasā cintitaṃ phalam // VamPSm_25.36 //	tasya prasAdAt prApnoti manasA cintitam Palam // VamPSm_25.36 //
   parāśareṇa muninā tataivārādhya śaṅkaram /	parASareNa muninA tatA-eva-ArADya SaFkaram /
   prāptaṃ kavitvaṃ paramaṃ darśanācchaṅkarasya ca // VamPSm_25.37 //	prAptam kavi-tvam paramam darSanAt-SaFkarasya ca // VamPSm_25.37 //
   vedavyāsena muninā ārādhya parameśvaram /	vedavyAsena muninA ArADya parameSvaram /
   sarvajñatvaṃ brahmajñānaṃ prāptaṃ devaprasādataḥ // VamPSm_25.38 //	sarvajQa-tvam brahma-jQAnam prAptam deva-prasAdataH // VamPSm_25.38 //
   sthāṇoḥ paścimadigbhāge vāyunā jagadāyunā /	sTANoH paScima-digBAge vAyunA jagat-AyunA /
   pratiṣṭhitaṃ mahāliṅgaṃ darśanāt pāpanāśanam // VamPSm_25.39 //	pratizWitam mahA-liFgam darSanAt pApa-nASanam // VamPSm_25.39 //
   tasyāpi dakṣiṇe bhāge liṅgaṃ himavateśvaram /	tasya-api dakziNe BAge liFgam himavateSvaram /
   pratiṣṭhitaṃ puṇyakṛtāṃ darśanāt siddhikārakam // VamPSm_25.40 //	pratizWitam puNya-kRtAm darSanAt sidDi-kArakam // VamPSm_25.40 //
   tasyāpi paścime bhāge kārtavīryeṇa sthāpitam /	tasya-api paScime BAge kArtavIryeNa sTApitam /
   liṅgaṃ pāpaharaṃ sadyo kārtanāt puṇyamāpnuyāt // VamPSm_25.41 //	liFgam pApa-haram sadyas kArtanAt puNyam-ApnuyAt // VamPSm_25.41 //
   tasyāpyuttaradigbhāgo supārśve sthāpitaṃ punaḥ /	tasya-api-uttara-diS-BAgaH supArSve sTApitam punar /
   ārādhya hanumāṃścāpa siddhiṃ devaprasādataḥ // VamPSm_25.42 //	ArADya hanumAn=-ca-apa sidDim deva-prasAdataH // VamPSm_25.42 //
   tasyaiva pūrvadigbhāge viṣṇunā prabhaviṣṇunā /	tasya-eva pUrva-diS-BAge vizNunA praBavizNunA /
   ārādhya varadaṃ devaṃ cakraṃ labdhaṃ sudarśanam // VamPSm_25.43 //	ArADya vara-dam devam cakram labDam sudarSanam // VamPSm_25.43 //
   tasyāpi pūrvādighbhāge mitreṇa varuṇena ca /	tasya-api pUrva-Adi-GBAge mitreNa varuNena ca /
   pratiṣṭhitau liṅgavarau sarvakāmapradāyakau // VamPSm_25.44 //	pratizWitO liFga-varO sarva-kAma-pradAyakO // VamPSm_25.44 //
   etāni munibhiḥ sādhyairādityairvasubhistathā /	etAni muniBiH sADyEH-AdityEH-vasuBiH-taTA /
   sevitāni prayatnena sarvapāpaharāṇi vai // VamPSm_25.45 //	sevitAni prayatnena sarva-pApa-harANi vE // VamPSm_25.45 //
   kharṇaliṅgasya paścāttu ṛṣibhistattvadarśibhiḥ /	KarNa-liFgasya paScAt-tu RziBiH-tattva-darSiBiH /
   pratiṣṭhitāni liṅgāni yeṣāṃ saṃkhyā na vidyate // VamPSm_25.46 //	pratizWitAni liFgAni yezAm saMKyA na vidyate // VamPSm_25.46 //
   tathā hyuttaratastasya yāvadoghavatī nadī /	taTA hi-uttaratas-tasya yAvat-oGavatI nadI /
   sahasramekaṃ liṅgānāṃ devapaścimataḥ sthitam // VamPSm_25.47 //	sahasram-ekam liFgAnAm deva-paScimataH sTitam // VamPSm_25.47 //
   tasyāpi pūrvadigbhāge bālakhilyairmahātmabhiḥ /	tasya-api pUrva-diS-BAge bAlaKilyEH-mahAtmaBiH /
   pratiṣṭhitā rudrakoṭiryāvatsaṃnihitaṃ saraḥ // VamPSm_25.48 //	pratizWitAH rudra-kowiH-yAvat-saMnihitam saraH // VamPSm_25.48 //
   dakṣiṇena tu devasya gandharvairyakṣakinnaraiḥ /	dakziNena tu devasya ganDarvEH-yakza-kinnarEH /
   pratiṣṭhitāni liṅgāni yeṣāṃ saṃkhyā na vidyate // VamPSm_25.49 //	pratizWitAni liFgAni yezAm saMKyA na vidyate // VamPSm_25.49 //
   tisraḥ koṭyor'dhakoṭī ca liṅgānāṃ vāyurabravīt /	tisraH kowyoH-aDakowI ca liFgAnAm vAyuH-abravIt /
   asaṃkhyātāḥ sahasrāṇi ye rudrāḥ sthāṇumāśritāḥ // VamPSm_25.50 //	asaMKyAtAH sahasrANi ye rudrAH sTANum-ASritAH // VamPSm_25.50 //
   etajjñātvā śraddadhānaḥ sthāṇuliṅgaṃ samāśrayet /	etat-jQAtvA SraddaDAnaH sTANu-liFgam samASrayet /
   yasya prasādāt prāpnoti manasā cintitaṃ phalam // VamPSm_25.51 //	yasya prasAdAt prApnoti manasA cintitam Palam // VamPSm_25.51 //
   akāmo vā sakāmo vā praviṣṭaḥ sthāṇumandiram /	akAmaH vA sa-kAmaH vA pravizwaH sTANu-mandiram /
   vimuktaḥ pātakairghoraiḥ prāpnoti paramaṃ padam // VamPSm_25.52 //	vimuktaH pAtakEH-GorEH prApnoti paramam padam // VamPSm_25.52 //
   caitre māse trayodaśyāṃ divyanakṣatrayogataḥ /	cEtre mAse trayodaSyAm divya-nakzatra-yogataH /
   śukrārkacandrasaṃyoge dine puṇyatame śubhe // VamPSm_25.53 //	Sukra-arka-candra-saMyoge dine puNyatame SuBe // VamPSm_25.53 //
   pratiṣṭhitaṃ sthāṇuliṅgaṃ brahmaṇā lokadhāriṇā /	pratizWitam sTANu-liFgam brahmaNA loka-DAriNA /
   ṛṣibhirdevasaṃghaiśca pūjitaṃ śāśvatīḥ samāḥ // VamPSm_25.54 //	RziBiH-deva-saMGEH-ca pUjitam SASvatIH samAH // VamPSm_25.54 //
   tasmin kāle nirāhārā mānavāḥ śraddhayānvitāḥ /	tasmin kAle nirAhArAH mAnavAH SradDayA-anvitAH /
   pūjayanti śivaṃ ye vai te yānti paramaṃ padam // VamPSm_25.55 //	pUjayanti Sivam ye vE te yAnti paramam padam // VamPSm_25.55 //
   tadārūḍhamidaṃ jñātvā ye kurvanti pradakṣiṇam /	tad-ArUXam-idam jQAtvA ye kurvanti pradakziNam /
   pradakṣiṇīkṛtā taistu saptadvīpā vasuṃdharā // VamPSm_25.56 //	pradakziNIkRtA tEH-tu sapta-dvIpA vasuMDarAH // VamPSm_25.56 //
   iti śrīvāmanapurāṇe saromāhātmye pañcaviśo 'dhyāyaḥ	iti SrI-vAmanapurANe saromAhAtmye paQcaviSaH aDyAyaH
   mārkaṇḍeya uvāca	mArkaNxeyaH uvAca
   sthāṇutīrthaprabhāvaṃ tu śrotumicchāmyahaṃ mune /	sTANutIrTa-praBAvam tu Srotum-icCAmi-aham mune /
   kena siddhiratha prāptā sarvapāpabhayāpahā // VamPSm_26.1 //	kena sidDiH-aTa prAptA sarva-pApa-Baya-apahAH // VamPSm_26.1 //
   sanatkumāra uvāca/	sanatkumAraH uvAca/
   śṛṇu sarvamaśeṣeṇa sthāṇumāhātmyamuttamam /	SRNu sarvam-aSezeNa sTANu-mAhAtmyam-uttamam /
   yacchrutvā sarvapāpebhyo mukto bhavati mānavaḥ // VamPSm_26.2 //	yat-SrutvA sarva-pApeByaH muktaH Bavati mAnavaH // VamPSm_26.2 //
   ekārṇave jagatyasmin naṣṭe sthāvarajaṅgame /	ekArNave jagati-asmin nazwe sTAvara-jaFgame /
   viṣṇornābhisamudbhūtaṃ padmamavyaktajanmanaḥ /	vizNoH-na-aBi-samudBUtam padmam-avyakta-janmanaH /
   tasmin brahma samudbhūtaṃ sarvalokapitāmahaḥ // VamPSm_26.3 //	tasmin brahma samudBUtam sarva-loka-pitAmahaH // VamPSm_26.3 //
   tasmānmarīcirabhavanmarīceḥ kaśyapaḥ sutaḥ /	tasmAt-marIciH-aBavat-marIceH kaSyapaH sutaH /
   kaśyapādabhavad bhāsvāṃstamānmanurajāyata // VamPSm_26.4 //	kaSyapAt-aBavat BAsvAn=-tamAt-manurajAyata // VamPSm_26.4 //
   manostu kṣuvataḥ putra utpanno mukhasaṃbhavaḥ /	manoH-tu kzuvataH putraH utpannaH muKa-saMBavaH /
   pṛthivyāṃ caturantāyāṃ rājāsīd dharmarakṣitā // VamPSm_26.5 //	pRTivyAm catur-antAyAm rAjA-AsIt Darma-rakzitAH // VamPSm_26.5 //
   tasya patnī babhūvātha bhayā nāma bhayāvahā /	tasya patnI baBUva-aTa BayAH nAma Baya-AvahA /
   mṛtyoḥ sakāśādutpannā kālasya duhitā tadā // VamPSm_26.6 //	mRtyoH sakASAt-utpannA kAlasya duhitA tadA // VamPSm_26.6 //
   tasyāṃ samabhavad veno durātmā vedanindakaḥ /	tasyAm samaBavat venaH durAtmA veda-nindakaH /
   sa dṛṣṭvā putravadanaṃ kruddho rājā vanaṃ yayau // VamPSm_26.7 //	sa dRzwvA putra-vadanam krudDaH rAjA vanam yayO // VamPSm_26.7 //
   tatra kṛtvā tapo ghoraṃ dharmeṇāvṛtya rodasī /	tatra kRtvA tapaH Goram DarmeNa-AvRtya rodasI /
   prāptavān brahmasadanaṃ puranāvṛttidurvabham // VamPSm_26.8 //	prAptavAn brahma-sadanam puranAvRtti-durvaBam // VamPSm_26.8 //
   veno rājā samabhavat samaste kṣitimaṇḍale /	venaH rAjA samaBavat samaste kziti-maNxale /
   sa mātāmahadoṣeṇa tena kālātmajātmajaḥ // VamPSm_26.9 //	sa mAtAmaha-dozeNa tena kAla-Atmaja-AtmajaH // VamPSm_26.9 //
   ghoṣayāmasa nagare durātmā vedanindakaḥ /	GozayAmasa nagare durAtmA veda-nindakaH /
   na dātavyaṃ na yaṣṭavyaṃ na hotavyaṃ kadācana // VamPSm_26.10 //	na dAtavyam na yazwavyam na hotavyam kadAcana // VamPSm_26.10 //
   ahameko 'tra vai vandyaḥ pūjyo 'haṃ bhavatāṃ sadā /	aham-ekaH atra vE vandyaH pUjyaH aham BavatAm sadA /
   mayā hi pālitā yūyaṃ nivasadhvaṃ yathāsukham // VamPSm_26.11 //	mayA hi pAlitAH yUyam nivasaDvam yaTAsuKam // VamPSm_26.11 //
   tanmatto 'nyo na devo 'sti yuṣmākaṃ yaḥ parāyaṇam /	tad-mattaH anyaH na devaH asti yuzmAkam yaH parAyaNam /
   etacchratvā tu vacanamṛṣayaḥ sarva eva te // VamPSm_26.12 //	etat-SratvA tu vacanam-RzayaH sarve eva te // VamPSm_26.12 //
   parasparaṃ samāgamya rājānaṃ vākyamabravan /	parasparam samAgamya rAjAnam vAkyam-abravan /
   śrutiḥ pramāṇaṃ dharmasya tato yajñaḥ pratiṣṭhitaḥ // VamPSm_26.13 //	SrutiH pramANam Darmasya tatas yajQaH pratizWitaH // VamPSm_26.13 //
   yajñairvinā no prīyante devāḥ svarganivāsinaḥ /	yajQEH-vinA no prIyante devAH svarga-nivAsinaH /
   aprītā na prayacchanti vṛṣṭiṃ sasyasya vṛddhaye // VamPSm_26.14 //	aprItAH na prayacCanti vRzwim sasyasya vRdDaye // VamPSm_26.14 //
   tasmād yajñaiśca devaiśca dhāryate sacarācaram /	tasmAt yajQEH-ca devEH-ca DAryate sacarAcaram /
   etacchrutvā krodhadṛṣṭirvenaḥ prāha punaḥ punaḥ // VamPSm_26.15 //	etat-SrutvA kroDa-dRzwiH-venaH prAha punar punar // VamPSm_26.15 //
   na yaṣṭavyaṃ na dātavyamityāha krodhamūrcchitaḥ /	na yazwavyam na dAtavyam-iti-Aha kroDa-mUrcCitaH /
   tataḥ krodhasamāviṣṭā ṛṣayaḥ sarva eva te // VamPSm_26.16 //	tatas kroDa-samAvizwAH RzayaH sarve eva te // VamPSm_26.16 //
   nijaghnurmantrapūtaiste kuśairvajrasamanvitaiḥ /	nijaGnuH-mantra-pUtEH-te kuSEH-vajra-samanvitEH /
   tatastvarājake loke tamasā saṃvṛte tadā // VamPSm_26.17 //	tatas-tu-arAjake loke tamasA saMvRte tadA // VamPSm_26.17 //
   dasyubhiḥ pīḍyamānāstān ṛṣīṃste śaraṇaṃ yayuḥ /	dasyuBiH pIxyamAnAH-tAn RzIn=-te SaraNam yayuH /
   tataste ṛṣayaḥ sarve mamanthustasya vai karam // VamPSm_26.18 //	tatas-te RzayaH sarve mamanTuH-tasya vE karam // VamPSm_26.18 //
   savyaṃ tasmāt samuttasthau puruṣo hrasvadarśanaḥ /	savyam tasmAt samuttasTO puruzaH hrasva-darSanaH /
   tamūcurṛṣayaḥ sarve niṣīdatu bhavāniti // VamPSm_26.19 //	tam-UcuH-RzayaH sarve nizIdatu BavAn-iti // VamPSm_26.19 //
   tasmānniṣādā utpannā venakalmaṣasaṃbhavāḥ /	tasmAt-nizAdAH utpannAH vena-kalmaza-saMBavAH /
   tataste ṛṣayaḥ sarve manmathurdakṣiṇaṃ karam // VamPSm_26.20 //	tatas-te RzayaH sarve mad-maTuH-dakziNam karam // VamPSm_26.20 //
   mathyamāne kare tasmin utpannaḥ puruṣo 'paraḥ /	maTyamAne kare tasmin utpannaH puruzaH aparaH /
   bṛhatsālapratīkāśo divyalakṣaṇalakṣitaḥ // VamPSm_26.21 //	bRhatsAla-pratIkASaH divya-lakzaNa-lakzitaH // VamPSm_26.21 //
   dhanurbāṇāṅkitakaraścaścakradhvasamanvitaḥ /	DanuH-bANa-aFkita-karaH-caH-cakra-Dvasam-anvitaH /
   tamutpannaṃ tadā dṛṣṭvā sarve devāḥ savāsavāḥ // VamPSm_26.22 //	tam-utpannam tadA dRzwvA sarve devAH sa-vAsavAH // VamPSm_26.22 //
   abhyaṣiñcan pṛthivyāṃ taṃ rājānaṃ bhūmipālakam /	aByaziQcan pRTivyAm tam rAjAnam BUmipAlakam /
   tataḥ sa rañjayāmāsa dharmeṇa pṛthivīṃ tadā // VamPSm_26.23 //	tatas sa raQjayAmAsa DarmeNa pRTivIm tadA // VamPSm_26.23 //
   pitrāḥ'parañjitā tasya tena sā paripālitā /	pitrAH-aparaQjitA tasya tena sA paripAlitAH /
   tatra rājetiśabdo 'sya pṛthivyā rañjanādabhūt // VamPSm_26.24 //	tatra rAjA-iti-SabdaH asya pRTivyAH raQjanAt-aBUt // VamPSm_26.24 //
   sa rājyaṃ pāpya tebhyastu cintayāmāsa pārthivaḥ /	sa rAjyam pApya teByaH-tu cintayAmAsa pArTivaH /
   pitā mama adharmiṣṭho yajñavyucchittikārakaḥ // VamPSm_26.25 //	pitA mama aDarmizWaH yajQa-vyucCitti-kArakaH // VamPSm_26.25 //
   kathaṃ tasya kriyā kāryā paralokasukhāvahā /	kaTam tasya kriyA kAryA para-loka-suKa-AvahAH /
   ityevaṃ cintayānasya nārado 'bhyājagāma ha // VamPSm_26.26 //	iti-evam cintayAnasya nAradaH aByAjagAma ha // VamPSm_26.26 //
   tasmai sa cāsanaṃ dattvā praṇipatya ca pṛṣṭavān /	tasmE sa ca-Asanam dattvA praNipatya ca pRzwavAn /
   bhagavan sarvalokasya jānāsi tvaṃ śubhāśubham // VamPSm_26.27 //	Bagavan sarva-lokasya jAnAsi tvam SuBa-aSuBam // VamPSm_26.27 //
   pitā mama durācāro devabrāhmaṇanindakaḥ /	pitA mama durAcAraH deva-brAhmaNa-nindakaH /
   svakarmarahito vipra paralokamavāptavān // VamPSm_26.28 //	sva-karma-rahitaH vipra para-lokam-avAptavAn // VamPSm_26.28 //
   tato 'bravīnnāradastaṃ jñātvā divyena cakṣuṣā /	tatas abravIt-nAradaH-tam jQAtvA divyena cakzuzA /
   mlecchamaghye samutpannaṃ kṣayakuṣṭhasamanvitam // VamPSm_26.29 //	mlecCa-maGye samutpannam kzaya-kuzWa-samanvitam // VamPSm_26.29 //
   tacchrutvā vacanaṃ tasya nāradasya mahātmanaḥ /	tat-SrutvA vacanam tasya nAradasya mahAtmanaH /
   cintayāmāsa dukhārtaḥ kathaṃ kāryaṃ mayā bhavet // VamPSm_26.30 //	cintayAmAsa duKa-ArtaH kaTam kAryam mayA Bavet // VamPSm_26.30 //
   ityevaṃ cintayānasya matirjātā mahātmanaḥ /	iti-evam cintayAnasya matiH-jAtA mahAtmanaH /
   putraḥ sa kathyate loke yaḥ pitṝṃstrāyate bhayāt // VamPSm_26.31 //	putraH sa kaTyate loke yaH pitLn=-trAyate BayAt // VamPSm_26.31 //
   evaṃ saṃcintya sa tadā nāradaṃ pṛṣṭavān munim /	evam saMcintya sa tadA nAradam pRzwavAn munim /
   tāraṇaṃ matpitustasya mayā kāryaṃ kathaṃ mune // VamPSm_26.32 //	tAraNam mad-pituH-tasya mayA kAryam kaTam mune // VamPSm_26.32 //
   nārada uvāca	nAradaH uvAca
   gaccha tvaṃ tasya taṃ dehaṃ tīrtheṣu kuru nirmalam /	gacCa tvam tasya tam deham tIrTezu kuru nirmalam /
   yatra sthāṇormahattīrthaṃ saraḥ saṃnihitaṃ prati // VamPSm_26.33 //	yatra sTANoH-mahat-tIrTam saraH saMnihitam prati // VamPSm_26.33 //
   etacchratvā tu vacanaṃ nāradasya mahātmanaḥ /	etat-SratvA tu vacanam nAradasya mahAtmanaH /
   sacive rājyamādhāya rājā sa tu jagāma ha // VamPSm_26.34 //	sacive rAjyam-ADAya rAjA sa tu jagAma ha // VamPSm_26.34 //
   sa gatvā cottarāṃ bhūmiṃ mlecchamadhye dadarśa ha /	sa gatvA ca-uttarAm BUmim mlecCa-maDye dadarSa ha /
   kuṣṭharogeṇa mahātā kṣayeṇa ca samanvitam // VamPSm_26.35 //	kuzWa-rogeNa mahA-tA kzayeNa ca samanvitam // VamPSm_26.35 //
   tataḥ śokena mahatā saṃtapto vākyamabravīt /	tatas Sokena mahatA saMtaptaH vAkyam-abravIt /
   ha mlecchā naumi puruṣaṃ svagṛhaṃ ca nayāmyaham // VamPSm_26.36 //	ha mlecCA nOmi puruzam sva-gRham ca nayAmi-aham // VamPSm_26.36 //
   tatrāhamenaṃ nirujaṃ kariṣye yadi manyatha /	tatra-aham-enam nirujam karizye yadi manyaTa /
   tatheti sarve te mlecchāḥ puruṣaṃ taṃ dayāparam // VamPSm_26.37 //	taTA-iti sarve te mlecCAH puruzam tam dayA-param // VamPSm_26.37 //
   ūcuḥ praṇatasarvāṅgā yathā jānāsi tatkuru /	UcuH praNata-sarva-aFgAH yaTA jAnAsi tat-kuru /
   tata ānīya puruṣān śivikāvāhanocitān // VamPSm_26.38 //	tatas AnIya puruzAn SivikA-vAhana-ucitAn // VamPSm_26.38 //
   dattvā śulkaṃ ca dviguṇaṃ sukhena nayata dvijam /	dattvA Sulkam ca dviguNam suKena nayata dvijam /
   tataḥ śrutvā tu vacanaṃ tasya rājño dayāvataḥ /	tatas SrutvA tu vacanam tasya rAjQaH dayAvataH /
   26.39 gṛhītvā śivikāṃ kṣipraṃ kurukṣetreṇa yānti te /	26.39 gRhItvA SivikAm kzipram kurukzetreNa yAnti te /
   tatra nītvā sthāṇutīrthe avatārya ca te gatāḥ // VamPSm_26.40 //	tatra nItvA sTANutIrTe avatArya ca te gatAH // VamPSm_26.40 //
   tataḥ sa rājā madhyāhne taṃ snāpayati vai tadā /	tatas sa rAjA maDyAhne tam snApayati vE tadA /
   tato vāyurantarikṣe idaṃ vacanamabravīt // VamPSm_26.41 //	tatas vAyuH-antarikze idam vacanam-abravIt // VamPSm_26.41 //
   mā tāta sāhasaṃ kārṣistīrtha rakṣa prayatnataḥ /	mA tAta sAhasam kArziH-tIrTa rakza prayatnataH /
   ayaṃ pāpena ghorema atīva pariveṣṭitaḥ // VamPSm_26.42 //	ayam pApena Gorema atIva parivezwitaH // VamPSm_26.42 //
   vedanindā mahatpāpaṃ yasyānto naiva labhyate /	veda-nindA mahat-pApam yasya-antaH na-eva laByate /
   so 'yaṃ snānānmahattīrthaṃ nāśayiṣyati tatkṣaṇāt // VamPSm_26.43 //	saH ayam snAnAt-mahat-tIrTam nASayizyati tad-kzaNAt // VamPSm_26.43 //
   etad voyarbacaḥ śrutvāduḥkhena mahatānvitaḥ /	etat vA-uyarbacaH SrutvA-duHKena mahatA-anvitaH /
   uvāca śokasaṃtaptastasya duḥkhena duḥkhitaḥ /	uvAca Soka-saMtaptaH-tasya duHKena duHKitaH /
   eṣa ghoreṇa pāpena atīva pariveṣṭitaḥ // VamPSm_26.44 //	eza GoreNa pApena atIva parivezwitaH // VamPSm_26.44 //
   prāyaścittaṃ kariṣye 'haṃ yadvadiṣyanti devatāḥ /	prAyaScittam karizye aham yat-vadizyanti devatAH /
   tatastā devatāḥ sarvā idaṃ vacanamabruvan // VamPSm_26.45 //	tatas-tAH devatAH sarvAH idam vacanam-abruvan // VamPSm_26.45 //
   snātvā snātvā ca tīrtheṣu abhiṣiñcasva vāriṇā /	snAtvA snAtvA ca tIrTezu aBiziQcasva vAriNA /
   ojasā culukaṃ yāvat pratikūle sarasvatīm // VamPSm_26.46 //	ojasA culukam yAvat pratikUle sarasvatIm // VamPSm_26.46 //
   snātvā muktimavāpnoti puruṣaḥ śraddhayānvitaḥ /	snAtvA muktim-avApnoti puruzaH SradDayA-anvitaH /
   eṣa svapoṣaṇaparo devadūṣaṇatatparaḥ // VamPSm_26.47 //	eza sva-pozaNa-paraH deva-dUzaNa-tatparaH // VamPSm_26.47 //
   brāhmaṇaiśca parityakto naiṣa śuddhyati karhicit /	brAhmaNEH-ca parityaktaH na-eza SudDi-ati karhicit /
   tasmādenaṃ samuddiśya snātvā tīrtheṣu bhaktitaḥ // VamPSm_26.48 //	tasmAt-enam samuddiSya snAtvA tIrTezu BaktitaH // VamPSm_26.48 //
   abhiṣiñcasva toyena tataḥ pūto bhaviṣyati /	aBiziQcasva toyena tatas pUtaH Bavizyati /
   ityetadvacanaṃ śrutvā kṛtvā tasyāśramaṃ tataḥ // VamPSm_26.49 //	iti-etat-vacanam SrutvA kRtvA tasya-ASramam tatas // VamPSm_26.49 //
   tīrthayātrāṃ yayau rājā uddiśya janakaṃ svakam /	tIrTa-yAtrAm yayO rAjA uddiSya janakam svakam /
   sa teṣu plāvanaṃ kurvastīrtheṣu ca dine dine // VamPSm_26.50 //	sa tezu plAvanam kurvaH-tIrTezu ca dine dine // VamPSm_26.50 //
   abhyaṣiḍhcat svapitaraṃ tīrthatoyena nityaśaḥ /	aByaziXcat sva-pitaram tIrTa-toyena nityaSas /
   etasminneva kāle tu sārameyo jagāma ha // VamPSm_26.51 //	etasmin=-eva kAle tu sArameyaH jagAma ha // VamPSm_26.51 //
   sthāṇormaṭhe kaulapatirdevadravyasya rakṣitā /	sTANoH-maWe kOlapatiH-deva-dravyasya rakzitA /
   parigrahasya dravyasya paripālayitā sadā // VamPSm_26.52 //	parigrahasya dravyasya paripAlayitA sadA // VamPSm_26.52 //
   priyaśca sarvasokeṣu devakāryaparāyaṇaḥ /	priyaH-ca sarva-sokezu deva-kArya-parAyaNaH /
   tasyaivaṃ vartamānasya dharmamārge sthitasya ca // VamPSm_26.53 //	tasya-evam vartamAnasya Darma-mArge sTitasya ca // VamPSm_26.53 //
   kālena calitā buddhirdevadravyasya nāśene /	kAlena calitA budDiH-deva-dravyasya na-aSene /
   tenādharmeṇa yuktasya paralokagatasya ca / /	tena-aDarmeNa yuktasya para-loka-gatasya ca / /
   26.54 dṛṣṭvā yamo 'bravīd vākyaṃ śvayoniṃ va3ja mā ciram /	26.54 dRzwvA yamaH abravIt vAkyam Sva-yonim va3ja mA ciram /
   tadvākyānantaraṃ jātaḥ śva vai saugandhike vane // VamPSm_26.55 //	tad-vAkya-anantaram jAtaH Sva vE sOganDike vane // VamPSm_26.55 //
   tataḥ kālena mahatā śvayūthaparivāritaḥ /	tatas kAlena mahatA Sva-yUTa-parivAritaH /
   paribhūtaḥ saramayā duḥkhena mahatā vṛtaḥ // VamPSm_26.56 //	pariBUtaH saramayA duHKena mahatA vRtaH // VamPSm_26.56 //
   tyaktvā dvaitavanaṃ puṇyaṃ sānnihatyaṃ yayau saraḥ /	tyaktvA dvEtavanam puNyam sAnnihatyam yayO saraH /
   tasmin praviṣṭamātrastu sthāṇoreva prasādataḥ // VamPSm_26.57 //	tasmin pravizwa-mAtraH-tu sTANoH-eva prasAdataH // VamPSm_26.57 //
   atīva tṛṣayā yuktaḥ sarasvatyāṃ mamañja ha /	atIva tRzayA yuktaH sarasvatyAm mamaQja ha /
   tatra saṃplutadehastu vimuktaḥ sarvākilbiṣaiḥ // VamPSm_26.58 //	tatra saMpluta-dehaH-tu vimuktaH sarva-akilbizEH // VamPSm_26.58 //
   āhāralobhena tadā praviveśa kuṭīrakam /	AhAra-loBena tadA praviveSa kuwIrakam /
   praviśantaṃ tadā dṛṣṭvā śvānaṃ bhayasamanvitaḥ // VamPSm_26.59 //	praviSantam tadA dRzwvA SvAnam Baya-samanvitaH // VamPSm_26.59 //
   sa taṃ pasparśa śanakaiḥ sthāṇutīrthe mamañja ha /	sa tam pasparSa SanakEs sTANutIrTe mamaQja ha /
   patataḥ pūrvatīrtheṣu vipruṣaiḥ pariṣiñcataḥ // VamPSm_26.60 //	patataH pUrva-tIrTezu vipruzEH pariziQcataH // VamPSm_26.60 //
   śuno 'sya gātrasaṃbhūtairabbindubhiḥ sa siñcitaḥ /	SunaH asya gAtra-saMBUtEH-abbinduBiH sa siQcitaH /
   viraktadṛṣṭiśca śunaḥ kṣepeṇa ca tataḥ param // VamPSm_26.61 //	virakta-dRzwiH-ca SunaH kzepeNa ca tatas param // VamPSm_26.61 //
   sthāṇutīrthasya māhātmyāt sa putreṇa ca tāritaḥ /	sTANutIrTasya mAhAtmyAt sa putreNa ca tAritaH /
   niyatastatkṣaṇāñjāto stutiṃ kartuṃ pracakrame // VamPSm_26.62 //	niyataH-tad-kzaNAn-jAtaH stutim kartum pracakrame // VamPSm_26.62 //
   vena uvāca	venaH uvAca
   prapadye devamīśānaṃ tvāmajaṃ candrabhūṣaṇam /	prapadye devam-ISAnam tvAm-ajam candra-BUzaNam /
   mahādevaṃ mahātmānaṃ viśvasya jagataḥ patim // VamPSm_26.63 //	mahAdevam mahAtmAnam viSvasya jagataH patim // VamPSm_26.63 //
   namaste devadeveśa sarvaśatruniṣūdana /	namaH-te devadeveSa sarva-Satru-nizUdana /
   deveśa baliviṣṭambhadevadaityaiśca pūjita // VamPSm_26.64 //	deveSa bali-vizwamBa-deva-dEtyEH-ca pUjita // VamPSm_26.64 //
   virūpākṣa sahasrākṣa tryakṣa yakṣeśvarapriya /	virUpAkza sahasrAkza tryakza yakzeSvara-priya /
   sarvataḥ pāṇipādānta sarvato 'kṣiśiromukha // VamPSm_26.65 //	sarvatas pANi-pAda-anta sarvatas akzi-SiraH-muKa // VamPSm_26.65 //
   sarvataḥ śrutimalloke sarvamāvṛtya tiṣṭhasi /	sarvatas Srutimat-loke sarvam-AvRtya tizWasi /
   śaṅkukarṇa mahākarma kumbhakarṇārṇavālaya // VamPSm_26.66 //	SaFkukarNa mahA-karma kumBakarNa-arNava-Alaya // VamPSm_26.66 //
   gajendrakarṇa gokarṇa pāṇikarṇa namo 'stu te /	gaja-indra-karNa gokarNa pANikarNa namaH astu te /
   śatajihva śatāvarta śatodara śatānana // VamPSm_26.67 //	Sata-jihva SatAvarta Satodara SatAnana // VamPSm_26.67 //
   gāyanti tvāṃ gāyatriṇo hyarcayantyarkkamarciṇaḥ /	gAyanti tvAm gAyatriNaH hi-arcayanti-arkkam-arciNaH /
   brahmāṇaṃ tvā śatakrato udvaṃśamiva menire // VamPSm_26.68 //	brahmANam tvA SatakrataH udvaMSam-iva menire // VamPSm_26.68 //
   mūrtau hi te mahāmūrte samudrāmbudharāstathā /	mUrtO hi te mahA-mUrte samudra-ambuDarAH-taTA /
   devatāḥ sarva evātra goṣṭhe gāva ivāsate // VamPSm_26.69 //	devatAH sarve eva-atra gozWe gAvaH iva-Asate // VamPSm_26.69 //
   śarīre tava paśyāmi somamagniṃ jaleśvaram /	SarIre tava paSyAmi somam-agnim jaleSvaram /
   nārāyaṇaṃ tathā sūryaṃ brahmāṇaṃ ca bṛhaspatim // VamPSm_26.70 //	nArAyaNam taTA sUryam brahmANam ca bRhaspatim // VamPSm_26.70 //
   bhagavān kāraṇaṃ kāryaṃ kriyākāraṇameva tat /	BagavAn kAraNam kAryam kriyA-kAraNam-eva tat /
   prabhavaḥ pralayaścaiva sadasaccāpi daivatam // VamPSm_26.71 //	praBavaH pralayaH-ca-eva sat-asat-ca-api dEvatam // VamPSm_26.71 //
   namo bhavāya śarvāya varadāyograrūpiṇe /	namaH BavAya SarvAya vara-dAya-ugra-rUpiNe /
   andhakāsurahantre ca paśūnāṃ pataye namaḥ // VamPSm_26.72 //	anDaka-asura-hantre ca paSUnAm pataye namaH // VamPSm_26.72 //
   trijaṭāya triśīrṣāya triśulāsakkapāṇaye /	trijawAya tri-SIrzAya triSula-Asakka-pANaye /
   tryambakāya trinetrāya tripuraghra namo 'stu te // VamPSm_26.73 //	tryambakAya trinetrAya tripura-Gra namaH astu te // VamPSm_26.73 //
   namo muṇḍāya caṇḍāya aṇḍāyotpattihetave /	namaH muNxAya caNxAya aNxAya-utpatti-hetave /
   ḍiṇḍimāsaktahastāya ḍiṇḍimuṇḍāya te namaḥ // VamPSm_26.74 //	xiNxima-Asakta-hastAya xiNxi-muNxAya te namaH // VamPSm_26.74 //
   namordhvakeśadaṃṣṭrāya śuṣkāya vikṛtāya ca /	nama-UrDva-keSa-daMzwrAya SuzkAya vikRtAya ca /
   dhūmralohitakṛṣṇāya nīlagrīvāya te namaḥ // VamPSm_26.75 //	DUmra-lohita-kRzNAya nIlagrIvAya te namaH // VamPSm_26.75 //
   namo 'stvapratirūpāya virupāya śivāya ca /	namaH astu-apratirUpAya virupAya SivAya ca /
   sūryamālāya sūryāya svarūpadhvajamāline // VamPSm_26.76 //	sUrya-mAlAya sUryAya sva-rUpa-Dvaja-mAline // VamPSm_26.76 //
   namo mānātimānāya namaḥ paṭutarāya te /	namaH mAna-atimAnAya namaH pawutarAya te /
   namo gaṇendranāthāya vṛṣaskandhāya dhanvine // VamPSm_26.77 //	namaH gaNa-indra-nATAya vRza-skanDAya Danvine // VamPSm_26.77 //
   saṃkrandanāya caṇḍāya parṇadhārapuṭāya ca /	saMkrandanAya caNxAya parNa-DAra-puwAya ca /
   namo hiraṇyavarṇāya namaḥ kanakavarcase // VamPSm_26.78 //	namaH hiraNya-varNAya namaH kanaka-varcase // VamPSm_26.78 //
   namaḥ stutāya stutyāya stutisthāya namo 'stu te /	namaH stutAya stutyAya stuti-sTAya namaH astu te /
   sarvāya sarvabhakṣāya sarvabhūtaśarīriṇe // VamPSm_26.79 //	sarvAya sarva-BakzAya sarva-BUta-SarIriNe // VamPSm_26.79 //
   namo hotre ca hantre ca sitodagrapatākine /	namaH hotre ca hantre ca sita-udagra-patAkine /
   namo namyāya namrāya namaḥ kaṭakaṭāya ca // VamPSm_26.80 //	namaH namyAya namrAya namaH kawakawAya ca // VamPSm_26.80 //
   namo 'stu kṛśanāśāya śayitāyotthitāya ca /	namaH astu kRSa-nASAya SayitAya-utTitAya ca /
   sthitāya dhāvamānāya muṇḍāya kuṭilāya ca // VamPSm_26.81 //	sTitAya DAvamAnAya muNxAya kuwilAya ca // VamPSm_26.81 //
   namo nartanaśīlāya layavāditraśāline /	namaH nartana-SIlAya laya-vAditra-SAline /
   nāṭyopahāralubdhāya mukhavāditraśāline // VamPSm_26.82 //	nAwya-upahAra-lubDAya muKa-vAditra-SAline // VamPSm_26.82 //
   namo jyoṣṭhāya śreṣṭhāya balatibalaghātine /	namaH jyozWAya SrezWAya balati-bala-GAtine /
   kālanāśāya kālāya saṃsārakṣayarūpiṇe // VamPSm_26.83 //	kAla-nASAya kAlAya saMsAra-kzaya-rUpiNe // VamPSm_26.83 //
   himavadduhituḥ kānta bhairavāya namo 'stu te /	himavat-duhituH kAnta BEravAya namaH astu te /
   ugrāya ca namo nityaṃ namo 'stu daśabāhave // VamPSm_26.84 //	ugrAya ca namaH nityam namaH astu daSa-bAhave // VamPSm_26.84 //
   citibhasmapriyāyaiva kapālāsaktapāṇaye /	citi-Basma-priyAya-eva kapAla-Asakta-pANaye /
   vibhīṣaṇāya bhīṣmāya bhīmavratadharāya ca // VamPSm_26.85 //	viBIzaNAya BIzmAya BIma-vrata-DarAya ca // VamPSm_26.85 //
   namo vikṛtavaktrāya namaḥ pūtogradṛṣṭaye /	namaH vikRta-vaktrAya namaH pUta-ugra-dRzwaye /
   pakvāmamāṃsalubdhāya tambivīṇāpriyāya ca // VamPSm_26.86 //	pakva-Ama-mAMsa-lubDAya tambi-vINA-priyAya ca // VamPSm_26.86 //
   namo vṛṣāṅkavṛkṣāya govṛṣābhirute namaḥ /	namaH vRzAFka-vRkzAya go-vRza-aBirute namaH /
   kaṭaṅkaṭāya bhīmāya namaḥ paraparāya ca // VamPSm_26.87 //	kawaFkawAya BImAya namaH para-parAya ca // VamPSm_26.87 //
   namaḥ sarvavariṣṭhāya varāya varadāyine /	namaH sarva-varizWAya varAya vara-dAyine /
   namo viraktaraktāya bhāvanāyākṣamāline // VamPSm_26.88 //	namaH virakta-raktAya BAvanAya-akza-mAline // VamPSm_26.88 //
   vibhedabhedabhinnāya chāyāyai tapanāya ca /	viBeda-Beda-BinnAya CAyAyE tapanAya ca /
   aghoraghorarūpāya ghoraghoratarāya ca // VamPSm_26.89 //	aGora-Gora-rUpAya Gora-GoratarAya ca // VamPSm_26.89 //
   namaḥ śivāya śāntāya namaḥ śāntatamāya ca /	namaH SivAya SAntAya namaH SAntatamAya ca /
   bahunetrakapālāya ekamūrte namo 'stu te // VamPSm_26.90 //	bahu-netra-kapAlAya eka-mUrte namaH astu te // VamPSm_26.90 //
   namaḥ kṣudrāya lubdhāya yajñabhāgapriyāya ca /	namaH kzudrAya lubDAya yajQa-BAga-priyAya ca /
   pañcālāya sitāṅgāya namo yamaniyāmine // VamPSm_26.91 //	paQcAlAya sita-aFgAya namaH yama-niyAmine // VamPSm_26.91 //
   namaścitrorughaṇṭāya ghaṇṭāghaṇṭanighaṇṭine /	namaH-citra-uru-GaNwAya GaNwA-GaNwani-GaNwine /
   sahasraśataghaṇṭāya ghaṇṭāmālavibhūṣiṇe // VamPSm_26.92 //	sahasra-Sata-GaNwAya GaNwA-mAla-viBUziNe // VamPSm_26.92 //
   praṇasaṃghaṭṭagarvāya namaḥ kilikilipriye /	praNasaMGawwa-garvAya namaH kili-kili-priye /
   huṃhuṅkārāya pārāya huṃhuṅkārapriyāya ca //VamPSm_26.93 //	huMhuFkArAya pArAya huMhuFkAra-priyAya ca //VamPSm_26.93 //
   namaḥ samasame nityaṃ gṛhavṛkṣaniketine /	namaH sama-same nityam gRha-vRkza-niketine /
   garbhamāṃsaśṛgālāya tārakāya tarāya ca // VamPSm_26.94 //	garBa-mAMsa-SRgAlAya tArakAya tarAya ca // VamPSm_26.94 //
   namo yajñāya yajine hutāya prahutāya ca /	namaH yajQAya yajine hutAya prahutAya ca /
   yajñavāhāya havyāya tapyāya tapanāya ca // VamPSm_26.95 //	yajQa-vAhAya havyAya tapyAya tapanAya ca // VamPSm_26.95 //
   namastu payase tubhyaṃ tuṇḍānāṃ pataye namaḥ /	namaH-tu payase tuByam tuNxAnAm pataye namaH /
   annadāyānnapataye namo nānānnabhojine // VamPSm_26.96 //	anna-dAya-anna-pataye namaH nAnA-anna-Bojine // VamPSm_26.96 //
   namaḥ sahasraśīrṣāya sahasracaraṇāya ca /	namaH sahasra-SIrzAya sahasra-caraNAya ca /
   sahasrodyataśūlāya sahasrābharaṇāya ca // VamPSm_26.97 //	sahasra-udyata-SUlAya sahasra-ABaraNAya ca // VamPSm_26.97 //
   bālanucaragoptre ca bālalīlāvilāsine /	bAla-nucara-goptre ca bAla-lIlA-AvilAsine /
   namo bālāya vṛddhāya kṣubdhāya kṣobhaṇāya ca // VamPSm_26.98 //	namaH bAlAya vRdDAya kzubDAya kzoBaNAya ca // VamPSm_26.98 //
   gaṅgālulitakeśāya muñjakeśāya vai namaḥ /	gaFgA-lulita-keSAya muQjakeSAya vE namaH /
   namaḥ ṣaṭkarmatuṣṭāya trikarmaniratāya ca // VamPSm_26.99 //	namaH zawkarma-tuzwAya trikarma-niratAya ca // VamPSm_26.99 //
   nagnaprāṇāya caṇḍāya kṛśāya sphoṭanāya ca /	nagna-prANAya caNxAya kRSAya sPowanAya ca /
   dharmārthakāmamokṣāṇāṃ kathyāya kathanāya ca // VamPSm_26.100 //	Darma-arTa-kAma-mokzANAm kaTyAya kaTanAya ca // VamPSm_26.100 //
   sāṅkhyāya sāṅkhyamukhyāya sāṅkhyayogamukhāya ca /	sAFKyAya sAFKya-muKyAya sAFKya-yoga-muKAya ca /
   namo viratharathyāya catuṣpatharathāya ca // VamPSm_26.101 //	namaH viraTa-raTyAya catuzpaTa-raTAya ca // VamPSm_26.101 //
   kuṣṇājinottarīyāya vyālayajñopavītine /	kuzNa-ajina-uttarIyAya vyAla-yajQa-upavItine /
   vaktrasaṃdhānakeśāya harikeśa namo 'stu te /	vaktra-saMDAna-keSAya harikeSa namaH astu te /
   tryambikāmbikanāthāyavyaktavyaktāya vedhase // VamPSm_26.102 //	tryambikA-ambika-nATAyavyakta-vyaktAya veDase // VamPSm_26.102 //
   kāmakāmadakāmaghna tṛptātṛptavicāriṇe /	kAma-kAma-da-kAmaGna tRpta-atRpta-vicAriNe /
   namaḥ sarvada pāpaghna kalpasaṃkhyāvicāriṇe // VamPSm_26.103 //	namaH sarva-da pApa-Gna kalpa-saMKyA-vicAriNe // VamPSm_26.103 //
   mahāsattva mahābāho mahābala namo 'stu te /	mahA-sattva mahA-bAho mahA-bala namaH astu te /
   mahāmegha mahāprakhya mahākāla mahādhyute // VamPSm_26.104 //	mahA-meGa mahA-praKya mahAkAla mahA-Dyute // VamPSm_26.104 //
   meghāvarta yugāvarta candrārkapataye namaḥ /	meGAvarta yugAvarta candra-arka-pataye namaH /
   tvamannamannabhoktā ca pakvabhuk pāvanottama // VamPSm_26.105 //	tvam-annam-anna-BoktA ca pakva-Buj pAvana-uttamaH // VamPSm_26.105 //
   jarāyujāṇḍajāścaiva svedajodbhidajāśca ye /	jarAyu-jANxa-jAH-ca-eva sveda-ja-udBida-jAH-ca ye /
   tvameva devadeveśa bhūtagrāmaścaturvidhaḥ // VamPSm_26.106 //	tvam-eva devadeveSa BUta-grAmaH-caturviDaH // VamPSm_26.106 //
   sraṣṭā carācarasyāsya pātā hantā tathaiva ca /	srazwA carAcarasya-asya pAtA hantA taTA-eva ca /
   tvāmāhurbrahya vidvāṃso brahma brahmavidāṃ gatim // VamPSm_26.107 //	tvAm-AhuH-brahya vidvAMsaH brahma brahma-vidAm gatim // VamPSm_26.107 //
   manasaḥ paramajyotistvaṃ vāyurjyotiṣāmapi /	manasaH parama-jyotiH-tvam vAyuH-jyotizAm-api /
   haṃhavṛkṣe madhukaramāhustvaṃ brahmavādinaḥ // VamPSm_26.108 //	haMhavRkze maDukaram-AhuH-tvam brahma-vAdinaH // VamPSm_26.108 //
   yajurmayo ṛṅmayastvāmāhuḥ sāmamayastathā /	yajuH-mayaH Rc-mayaH-tvAm-AhuH sAma-mayaH-taTA /
   paṭhyase stutibhirnityaṃ vedopaniṣadāṃ gaṇaiḥ // VamPSm_26.109 //	paWyase stutiBiH-nityam veda-upanizadAm gaNEH // VamPSm_26.109 //
   brāhmaṇāḥ kṣatriyā vaiśyāḥ śūdrā varṇāvarāśca ye /	brAhmaNAH kzatriyAH vESyAH SUdrAH varNa-avarAH-ca ye /
   tvameva meghasaṃghāśca vidyuto 'sanigarjitam // VamPSm_26.110 //	tvam-eva meGa-saMGAH-ca vidyutaH asani-garjitam // VamPSm_26.110 //
   saṃvatsarastvamṛtavo māso māsārdhameva ca /	saMvatsaraH-tu-amRtavaH mAsaH mAsa-arDam-eva ca /
   yugā nimeṣāḥ kāṣṭhāśca nakṣatrāṇi grahāḥ kalāḥ // VamPSm_26.111 //	yugAH nimezAH kAzWAH-ca nakzatrANi grahAH kalAH // VamPSm_26.111 //
   vṛkṣāṇāṃ kakubho 'si tvaṃ girīṇāṃ himavān giriḥ /	vRkzANAm kakuBaH asi tvam girINAm himavAn giriH /
   vyāghro mṛgāṇāṃ patatāṃ tārkṣyo 'nantaśca bhoginām // VamPSm_26.112 //	vyAGraH mRgANAm patatAm tArkzyaH anantaH-ca BoginAm // VamPSm_26.112 //
   kṣirodo 'syudadhīnāṃ ca yantrāṇāṃ dhanureva ca /	kzirodaH asi-udaDInAm ca yantrANAm DanuH-eva ca /
   vajraṃ praharaṇānāṃ ca vratānāṃ satyameva ca // VamPSm_26.113 //	vajram praharaNAnAm ca vratAnAm satyam-eva ca // VamPSm_26.113 //
   tvameva dveṣa icchā ca rāgo mohaḥ kṣamākṣame /	tvam-eva dvezaH icCA ca rAgaH mohaH kzamA-kzame /
   vyavasāyo dhṛtirlobhaḥ kāmakrodhau jayājayau // VamPSm_26.114 //	vyavasAyaH DRtiH-loBaH kAma-kroDO jaya-ajayO // VamPSm_26.114 //
   tvaṃ śarī tvaṃ gadī cāpi khaṭvāṅgī ca śarāsanī /	tvam SarI tvam gadI ca-api KawvAFgI ca SarAsanI /
   chettā mettā prahartāsi mantā netā sanātanaḥ // VamPSm_26.115 //	CettA mettA prahartAsi mantA netA sanAtanaH // VamPSm_26.115 //
   daśalakṣaṇasaṃyukto dharmor'thaḥ kāma eva ca /	daSa-lakzaNa-saMyuktaH DarmoH-aTaH kAmaH eva ca /
   samudrāḥ sarito gaṅgā parvatāśca sarāṃsi ca // VamPSm_26.116 //	samudrAH saritaH gaFgA parvatAH-ca sarAMsi ca // VamPSm_26.116 //
   latāvallyastṛṇauṣadhyaḥ paśavo mṛgapakṣiṇaḥ /	latA-vallyaH-tRNOzaDyaH paSavaH mRga-pakziNaH /
   dravyakarmaguṇārambhaḥ kālapuṣpaphalapradaḥ // VamPSm_26.117 //	dravya-karma-guNa-AramBaH kAla-puzpa-Pala-pradaH // VamPSm_26.117 //
   ādiścantaśca vedānāṃ gāyatrī praṇavastathā /	AdiH-cantaH-ca vedAnAm gAyatrI praNavaH-taTA /
   lohito harito nīlaḥ kuṣṇaḥ pītaḥ sitastathā // VamPSm_26.118 //	lohitaH haritaH nIlaH kuzNaH pItaH sitaH-taTA // VamPSm_26.118 //
   kadruśca kapilaścaiva kapoto mecakastathā /	kadruH-ca kapilaH-ca-eva kapotaH mecakaH-taTA /
   savarṇaścāpyavarṇāśca kartā hartā tvameva hi // VamPSm_26.119 //	savarNaH-ca-api-avarNAH-ca kartA hartA tvam-eva hi // VamPSm_26.119 //
   tvamindraśca yamaścaiva varuṇo dhanado 'nilaḥ /	tvam-indraH-ca yamaH-ca-eva varuNaH DanadaH anilaH /
   upaplavaścitrabhānuḥ svarbhānureva ca // VamPSm_26.120 //	upaplavaH-citraBAnuH svarBAnuH-eva ca // VamPSm_26.120 //
   śikṣāhaitraṃ trisauparṇaṃ yajuṣāṃ śatarudriyam /	SikzA-hEtram trisOparNam yajuzAm Satarudriyam /
   pavitraṃ ca pavitrāṇāṃ maṅgalānāṃ ca maṅgalam // VamPSm_26.121 //	pavitram ca pavitrANAm maFgalAnAm ca maFgalam // VamPSm_26.121 //
   tinduko girijo vṛkṣe mudgaṃ cākhilajīvanam /	tindukaH girijaH vRkze mudgam ca-aKila-jIvanam /
   prāṇāḥ sattvaṃ rajaścaiva tamaśca pratipatpitiḥ // VamPSm_26.122 //	prANAH sattvam rajaH-ca-eva tamaH-ca pratipad-pitiH // VamPSm_26.122 //
   prāṇo 'pānaḥ masānaśca udāno vyāna eva ca /	prANaH apAnaH masAnaH-ca udAnaH vyAnaH eva ca /
   unmeṣaśca nimeṣaśca kṣutaṃ jṛmbhitameva ca // VamPSm_26.123 //	unmezaH-ca nimezaH-ca kzutam jRmBitam-eva ca // VamPSm_26.123 //
   lohitāntargato dṛṣṭirmahāvaktro mahodaraḥ /	lohita-antargataH dRzwiH-mahA-vaktraH mahodaraH /
   śuciromā hariśmaśrurūrdhvakeśaścalācalaḥ // VamPSm_26.124 //	Suci-romA hari-SmaSruH-UrDva-keSaH-cala-acalaH // VamPSm_26.124 //
   gītavāditranṛtyajño gītavāditrakapriyaḥ /	gIta-vAditra-nRtya-jQaH gIta-vAditraka-priyaH /
   matsyo jālo jalaukāśca kālaḥ kelikalā kaliḥ // VamPSm_26.125 //	matsyaH jAlaH jalOkAH-ca kAlaH keli-kalA kaliH // VamPSm_26.125 //
   akālaśca vikālaśca duṣkālaḥ kāla eva ca /	akAlaH-ca vikAlaH-ca duzkAlaH kAlaH eva ca /
   mṛtyuśca mṛtyukartā ca yakṣo yakṣabhayaṅkaraḥ // VamPSm_26.126 //	mRtyuH-ca mRtyu-kartA ca yakzaH yakza-BayaFkaraH // VamPSm_26.126 //
   saṃvartako 'ntakaścaiva saṃvartakabalāhakaḥ /	saMvartakaH antakaH-ca-eva saMvartaka-balAhakaH /
   ghaṇṭo ghaṇṭī māhaghaṇṭī cirī mālī ca mātaliḥ // VamPSm_26.127 //	GaNwaH GaNwI mAhaGaNwI cirI mAlI ca mAtaliH // VamPSm_26.127 //
   brahmakālayamāgnīnāṃ daṇḍī muṇḍī trimuṇḍadhṛk /	brahma-kAla-yama-agnInAm daNxI muNxI trimuNxa-DRk /
   caturyugaścaturvedaścāturhetrapravartakaḥ // VamPSm_26.128 //	caturyugaH-catur-vedaH-cAturhetra-pravartakaH // VamPSm_26.128 //
   cāturāśramyanetā ca cāturvarṇyakarastathā /	cAturASramyanetA ca cAturvarNya-karaH-taTA /
   nityamakṣapriyo dhūrto gaṇādhyakṣo gaṇādhipaḥ // VamPSm_26.129 //	nityam-akza-priyaH DUrtaH gaNADyakzaH gaNADipaH // VamPSm_26.129 //
   raktamālyāmbaradharo giriko girikapriyaḥ /	rakta-mAlya-ambara-DaraH girikaH girika-priyaH /
   śilpaṃ ca śilpināṃ śreṣṭhaḥ sarvaśilpapravartakaḥ // VamPSm_26.130 //	Silpam ca SilpinAm SrezWaH sarva-Silpa-pravartakaH // VamPSm_26.130 //
   bhaganetrāṅkuśaścaṇḍaḥ pūṣṇo dantavināśanaḥ /	Baga-netra-aFkuSaH-caNxaH pUzNaH danta-vinASanaH /
   svāhā svadhā vaṣaṭkāro namaskāro namo namaḥ // VamPSm_26.131 //	svAhA svaDA vazawkAraH namaskAraH namaH namaH // VamPSm_26.131 //
   gūḍhavrato guhyatapāstārakāstārakāmayaḥ /	gUXa-vrataH guhya-tapAH-tArakAH-tAraka-AmayaH /
   dhātā vidhātā saṃdhātā pṛthivyā dharaṇo 'paraḥ // VamPSm_26.132 //	DAtA viDAtA saMDAtA pRTivyAH DaraNaH aparaH // VamPSm_26.132 //
   brahma tapaśca satyaṃ ca vratacarya mathārjavam /	brahma tapaH-ca satyam ca vrata-carya maTa-Arjavam /
   bhūtātmā bhūtakṛd bhūtirbhūtabhavyabhavodbhavaḥ // VamPSm_26.133 //	BUtAtmA BUta-kRt BUtiH-BUta-Bavya-Bava-udBavaH // VamPSm_26.133 //
   bhūrbhuvaḥ svarṛtaṃ caiva dhruvo dānto maheśvaraḥ /	BUH-BuvaH sva-rRtam ca-eva DruvaH dAntaH maheSvaraH /
   dīkṣito 'dīkṣitaḥ kānto durdānto dāntasaṃbhavaḥ // VamPSm_26.134 //	dIkzitaH adIkzitaH kAntaH durdAntaH dAnta-saMBavaH // VamPSm_26.134 //
   candrāvarto yugāvartaḥ saṃvartakapravartakaḥ /	candrAvartaH yugAvartaH saMvartaka-pravartakaH /
   binduḥ kāmo hyaṇuḥ sthūlaḥ karṇikārasrajapriyaḥ // VamPSm_26.135 //	binduH kAmaH hi-aNuH sTUlaH karNikAra-sraja-priyaH // VamPSm_26.135 //
   nandīmukho bhīmamukaḥ sumuko durmukhastathā /	nandImuKaH BImamukaH sumukaH durmuKaH-taTA /
   hiraṇyagarbhaḥ śakunirmahoragapatirvirāṭ / /	hiraNyagarBaH SakuniH-mahA-uraga-patiH-virAj / /
   26.136 adharmahā mahādevo daṇḍadhāro gaṇotkaṭaḥ /	26.136 aDarma-hA mahAdevaH daNxaDAraH gaNa-utkawaH /
   gonarde gopratāraśca govṛṣeśvaravāhanaḥ // VamPSm_26.137 //	gonarde go-pratAraH-ca go-vRza-ISvara-vAhanaH // VamPSm_26.137 //
   trailokyagoptā govindo gomārgo mārga eva ca /	trElokya-goptA govindaH gomArgaH mArgaH eva ca /
   sthiraḥ śreṣṭhaśca sthāṇuśca vikrośaḥ krośa eva ca // VamPSm_26.138 //	sTiraH SrezWaH-ca sTANuH-ca vikroSaH kroSaH eva ca // VamPSm_26.138 //
   durvāraṇo durviṣaho duḥsaho duratikramaḥ /	durvAraNaH durvizahaH duHsahaH duratikramaH /
   durddharṣo duṣprakāśaśca durdurśo durjayo jayaḥ // VamPSm_26.139 //	durdDarzaH duzprakASaH-ca durdurSaH durjayaH jayaH // VamPSm_26.139 //
   śaśāṅkānalaśītoṣṇaḥ kṣuttṛṣṇā ca nirāmayaḥ /	SaSAFka-anala-SIta-uzNaH kzut-tRzNA ca nirAmayaH /
   ādhayo vyādhayaścaiva vyādhihā vyādhināśanaḥ // VamPSm_26.140 //	ADayaH vyADayaH-ca-eva vyADi-hA vyADi-nASanaH // VamPSm_26.140 //
   samūhaśca samūhasya hantā devaḥ sanātanaḥ /	samUhaH-ca samUhasya hantA devaH sanAtanaH /
   śikhaṇḍī puṇḍarīkākṣaḥ puṇḍarīkavanālayaḥ // VamPSm_26.141 //	SiKaNxI puNxarIkAkzaH puNxarIka-vana-AlayaH // VamPSm_26.141 //
   tryambako daṇḍadhāraśca ugradaṃṣṭraḥ kulāntakaḥ /	tryambakaH daNxaDAraH-ca ugra-daMzwraH kula-antakaH /
   viṣāpahaḥ suraśreṣṭhaḥ somapāstvaṃ marutpate /	viza-apahaH suraSrezWaH somapAH-tvam marutpate /
   amṛtāśī jagannāto devadeva gaṇeśvaraḥ // VamPSm_26.142 //	amRta-ASI jagannAtaH devadeva gaNeSvaraH // VamPSm_26.142 //
   madhuścyutānāṃ madhupo brahmavāk tvaṃ ghṛtacyutaḥ /	maDuH-cyutAnAm maDupaH brahma-vAc tvam GRta-cyutaH /
   sarvalokasya bhoktā tvaṃ sarvalokapitāmahaḥ // VamPSm_26.143 //	sarva-lokasya BoktA tvam sarva-loka-pitAmahaH // VamPSm_26.143 //
   hiraṇyaretāḥ puruṣastvamekaḥ tvaṃ strī pumāṃstvaṃ hi napuṃsakaṃ ca /	hiraNyaretAH puruzaH-tvam-ekaH tvam strI pumAn=-tvam hi napuMsakam ca /
   bālo yuvā sthaviro devadaṃṣṭrā tvanno girirviśvakṛd viśvahartā //	bAlaH yuvA sTaviraH devadaMzwrA tvat-naH giriH-viSva-kRt viSva-hartA //
   VamPSm_26.144 //	VamPSm_26.144 //
   tvaṃ vai dhātā viśvakṛtāṃ vareṇyas tvāṃ pūjayanti praṇatāḥ sadaiva /	tvam vE DAtA viSvakRtAm vareNyaH tvAm pUjayanti praNatAH sadA-eva /
   candrādityau cakṣuṣī te bhavān hi tvameva cāgniḥ prapitāmahaśca /	candra-AdityO cakzuzI te BavAn hi tvam-eva ca-agniH prapitAmahaH-ca /
   ārādhya tvāṃ sarakhatīṃ vāglabhante ahorātre nimiṣonmeṣakartā //	ArADya tvAm saraKatIm vAc-laBante ahorAtre nimiza-unmeza-kartA //
   VamPSm_26.145 //	VamPSm_26.145 //
   na brahmā na ca govindaḥ paurāṇā ṛṣayo na te /	na brahmA na ca govindaH pOrANAH RzayaH na te /
   māhātmyaṃ vedituṃ śaktā yātātathyena śaṅkara // VamPSm_26.146 //	mAhAtmyam veditum SaktAH yAtAtaTyena SaFkara // VamPSm_26.146 //
   puṃsāṃ śatasahasrāṇi yatsamāvṛtya tiṣṭhati /	puMsAm Sata-sahasrANi yat-samAvRtya tizWati /
   mahatastamasaḥ pāre goptā mantā bhavān sadā // VamPSm_26.147 //	mahataH-tamasaH pAre goptA mantA BavAn sadA // VamPSm_26.147 //
   yaṃ vinidrā jitaśvāsāḥ sattvasthāḥ saṃyatendriyāḥ /	yam vinidrAH jita-SvAsAH sattva-sTAH saMyata-indriyAH /
   jyotiḥ paśyanti yuñjānāstasmai yogātmane namaḥ // VamPSm_26.148 //	jyotiH paSyanti yuQjAnAH-tasmE yoga-Atmane namaH // VamPSm_26.148 //
   yā mūrtayaśca sūkṣmāste na śakyā yā nidarśitum /	yAH mUrtayaH-ca sUkzmAH-te na SakyA yA nidarSitum /
   tābhirmāṃ satataṃ rakṣa pitā putramivaurasam // VamPSm_26.149 //	tABiH-mAm satatam rakza pitA putram-iva-Orasam // VamPSm_26.149 //
   rakṣa māṃ rakṣaṇīyo 'haṃ tavānagha namo 'stu te /	rakza mAm rakzaNIyaH aham tava-anaGa namaH astu te /
   bhaktānukampī bhagavān bhaktaścāhaṃ sadā tvayi // VamPSm_26.150 //	Bakta-anukampI BagavAn BaktaH-ca-aham sadA tvayi // VamPSm_26.150 //
   jaṭine daṇḍine nityaṃ lambodaraśārīriṇe /	jawine daNxine nityam lamba-udara-SArIriNe /
   kamaṇḍaluniṣaṅgāya tasmai rudrātmane namaḥ // VamPSm_26.151 //	kamaNxalu-nizaFgAya tasmE rudra-Atmane namaH // VamPSm_26.151 //
   yasya keśeṣu jīmūtā nadyāḥ sarvāṅgasandhiṣu /	yasya keSezu jImUtAH nadyAH sarva-aFga-sanDizu /
   kukṣau samudraścatvārastasmai toyātmane namaḥ // VamPSm_26.152 //	kukzO samudraH-catvAraH-tasmE toya-Atmane namaH // VamPSm_26.152 //
   saṃbhakṣya sarvabhūtāni yugānte paryupasthite /	saMBakzya sarva-BUtAni yuga-ante paryupasTite /
   yaḥ śete jalamadhyasthastaṃ prapadye 'mbuśāyinam // VamPSm_26.153 //	yaH Sete jala-maDyasTaH-tam prapadye ambu-SAyinam // VamPSm_26.153 //
   praviśya vadanaṃ rāhoryaḥ somaṃ pibate niśi /	praviSya vadanam rAhoH-yaH somam pibate niSi /
   grasatyarkaṃ ca kharbhānū rakṣitastava tejasā // VamPSm_26.154 //	grasati-arkam ca KarBAnuH rakzitaH-tava tejasA // VamPSm_26.154 //
   ye cātra patitā garbhā rudragandhasya rakṣeṇa /	ye ca-atra patitAH garBAH rudra-ganDasya rakzeNa /
   namaste 'stu khadhā khāhā prāpnuvanti tadadbhute // VamPSm_26.155 //	namaH-te astu KaDAH KAhA prApnuvanti tat-adBute // VamPSm_26.155 //
   ye 'ṅguṣṭhamātrāḥ puruṣā dehasthāḥ sarvadehinām /	ye aFguzWa-mAtrAH puruzAH deha-sTAH sarva-dehinAm /
   rakṣantu te hi māṃ nityaṃ te māmāpyāyayantu vai // VamPSm_26.156 //	rakzantu te hi mAm nityam te mAm-ApyAyayantu vE // VamPSm_26.156 //
   ye nadīṣu samudreṣu parvateṣu guhāsu ca /	ye nadIzu samudrezu parvatezu guhAsu ca /
   vṛbhamūleṣu goṣṭheṣu kāntāragahaneṣu ca // VamPSm_26.157 //	vRBa-mUlezu gozWezu kAntAra-gahanezu ca // VamPSm_26.157 //
   catuṣpatheṣu rathyāsu catvareṣu sabhāsu ca /	catuzpaTezu raTyAsu catvarezu saBAsu ca /
   hastyaśvarathaśālāsu jīrṇodyānālayeṣu ca // VamPSm_26.158 //	hasti-aSva-raTa-SAlAsu jIrNa-udyAna-Alayezu ca // VamPSm_26.158 //
   ye ca pañcasu bhūteṣu diśāsu vidiśāsu ca /	ye ca paQcasu BUtezu diSAsu vidiSAsu ca /
   candrārkayormadhyāgatā ye ca candrārkaraśmiṣu // VamPSm_26.159 //	candra-arkayoH-maDyAgatAH ye ca candra-arka-raSmizu // VamPSm_26.159 //
   rasātalagatā ye ca ye ca tasmāt paraṃ gatāḥ /	rasAtala-gatAH ye ca ye ca tasmAt param gatAH /
   namastebhyo namastebhyo namastebhyaśca nityaśaḥ // VamPSm_26.160 //	namaH-teByaH namaH-teByaH namaH-teByaH-ca nityaSas // VamPSm_26.160 //
   yeṣāṃ na vidyate saṃkhyā pramāṇaṃ rūpameva ca /	yezAm na vidyate saMKyA pramANam rUpam-eva ca /
   asaṃkhyeyagaṇā rudrā namastebhyo 'stu nityaśaḥ // VamPSm_26.161 //	asaMKyeya-gaNAH rudrAH namaH-teByaH astu nityaSas // VamPSm_26.161 //
   prasīda mama bhadraṃ te tava bhāvagatasya ca /	prasIda mama Badram te tava BAva-gatasya ca /
   tvayi me hṛdayaṃ deva tvayi buddhirmatistvayi // VamPSm_26.162 //	tvayi me hRdayam deva tvayi budDiH-matiH-tvayi // VamPSm_26.162 //
   stutvaivaṃ sa mahādevaṃ virarāma dvijottmaḥ // VamPSm_26.163 //	stutvA-evam sa mahAdevam virarAma dvijottmaH // VamPSm_26.163 //
   iti śrīvāmanapurāṇe saromāhātmye ṣaḍviṃśo 'dhyāyaḥ	iti SrI-vAmanapurANe saromAhAtmye zaxviMSaH aDyAyaH
   sanatkumāra uvacā /	sanatkumAraH uvacAH /
   athainamabravīd devastrailokyādhipatirbhavaḥ /	aTa-enam-abravIt devaH-trElokya-aDipatiH-BavaH /
   āśvāsanakaraṃ cāsya vākyavid vākyamuttamam // VamPSm_27.1 //	ASvAsana-karam ca-asya vAkya-vid vAkyam-uttamam // VamPSm_27.1 //
   aho tuṣṭo 'smi te rājan stavenānena suvrata /	aho tuzwaH asmi te rAjan stavena-anena suvrata /
   bahunātra kimuktena matsamīpe vasiṣyasi // VamPSm_27.2 //	bahunA-atra kim-uktena mad-samIpe vasizyasi // VamPSm_27.2 //
   uṣitvā suciraṃ kālaṃ mama gātrodbhavaḥ punaḥ /	uzitvA su-ciram kAlam mama gAtra-udBavaH punar /
   asuro hyandhako nāma bhaviṣyasi surāntakṛt // VamPSm_27.3 //	asuraH hi-anDakaH nAma Bavizyasi sura-anta-kRt // VamPSm_27.3 //
   hiraṇyākṣagṛhe janma prāpya vṛddhiṃ gamiṣyasi /	hiraNyAkza-gRhe janma prApya vRdDim gamizyasi /
   pūrvādharmeṇa ghoreṇa vedanindākṛtena ca // VamPSm_27.4 //	pUrva-aDarmeNa GoreNa veda-nindA-kRtena ca // VamPSm_27.4 //
   sābhilāṣo jaganmāturbhaviṣyasi yadā tadā /	sa-aBilAzaH jaganmAtuH-Bavizyasi yadA tadA /
   dehaṃ śulena hatvāhaṃ pāvayiṣyāmi samārbudam // VamPSm_27.5 //	deham Sulena hatvA-aham pAvayizyAmi samArbudam // VamPSm_27.5 //
   tatrāpyakalmaṣo bhūtvā stutvā māṃ bhaktitaḥ punaḥ /	tatra-api-akalmazaH BUtvA stutvA mAm BaktitaH punar /
   khyātogaṇādhipo bhūtvā nāmnā bhṛṅgiriṭiḥ smṛtaḥ // VamPSm_27.6 //	KyAtaH-gaNa-aDipaH BUtvA nAmnA BRFgiriwiH smRtaH // VamPSm_27.6 //
   matsannidhāne sthitvā tvaṃ tataḥ siddhiṃ gamiṣyasi /	mad-sanniDAne sTitvA tvam tatas sidDim gamizyasi /
   venaproktaṃ stavamimaṃ kīrtayed yaḥ śṛṇoti ca // VamPSm_27.7 //	vena-proktam stavam-imam kIrtayet yaH SRNoti ca // VamPSm_27.7 //
   nāśubhaṃ prāpnuyāt kiñcid dīrghamāyuravāpnuyāt /	na-aSuBam prApnuyAt kiQcid dIrGam-AyuH-avApnuyAt /
   yathā sarveṣu deveṣu viśiṣṭo bhagavāñśivaḥ // VamPSm_27.8 //	yaTA sarvezu devezu viSizwaH BagavAn-SivaH // VamPSm_27.8 //
   tathā stavo variṣṭho 'yaṃ stavānāṃ venanirmitaḥ /	taTA stavaH varizWaH ayam stavAnAm vena-nirmitaH /
   yaśorājyasukhaiśvaryadhanamānāya kīrtitaḥ // VamPSm_27.9 //	yaSaH-rAjya-suKa-ESvarya-Dana-mAnAya kIrtitaH // VamPSm_27.9 //
   śrotavyo bhaktimāsthāya vidyākāmaiśca yatnataḥ /	SrotavyaH Baktim-AsTAya vidyA-kAmEH-ca yatnatas /
   vyādhito duḥkhito dīnaścaurarājabhayānvitaḥ // VamPSm_27.10 //	vyADitaH duHKitaH dInaH-cOra-rAja-Baya-anvitaH // VamPSm_27.10 //
   rājakāryavimukto vā mucyate mahato bhayāt /	rAja-kArya-vimuktaH vA mucyate mahataH BayAt /
   anenaiva tu dehena gaṇānāṃ śreṣṭhatāṃ vrajet // VamPSm_27.11 //	anena-eva tu dehena gaNAnAm SrezWa-tAm vrajet // VamPSm_27.11 //
   tejasā yaśasā caiva yukto bhavati nirmalaḥ /	tejasA yaSasA ca-eva yuktaH Bavati nirmalaH /
   na rākṣasāḥ piśācā vā na bhūtā na vināyakāḥ // VamPSm_27.12 //	na rAkzasAH piSAcAH vA na BUtAH na vinAyakAH // VamPSm_27.12 //
   vighnaṃ kuryurgṛhe tatra yatrāyaṃ paṭhyate stavaḥ /	viGnam kuryuH-gRhe tatra yatra-ayam paWyate stavaH /
   śruṇuyād yā stavaṃ nārī anujñāṃ prāpya bhartṛtaḥ // VamPSm_27.13 //	SruNuyAt yA stavam nArI anujQAm prApya BartRtaH // VamPSm_27.13 //
   mātṛpakṣe pituḥ pakṣe pūjyā bhavati devavat /	mAtR-pakze pituH pakze pUjyA Bavati deva-vat /
   śruṇuyād yaḥ stavaṃ divyaṃ kīrtayed vā samāhitaḥ // VamPSm_27.14 //	SruNuyAt yaH stavam divyam kIrtayet vA samAhitaH // VamPSm_27.14 //
   tasya sarvāṇi kāryāṇa siddhiṃ gacchanti nityaśaḥ /	tasya sarvANi kAryANa sidDim gacCanti nityaSas /
   manasā cintitaṃ yacca yacca vācānukīrtitam // VamPSm_27.15 //	manasA cintitam yat-ca yat-ca vAcA-anukIrtitam // VamPSm_27.15 //
   sarvaṃ saṃpadyate tasya stavanasyānukīrtanāt /	sarvam saMpadyate tasya stavanasya-anukIrtanAt /
   manasā karmaṇā vācā kṛtameno vinaśyati /	manasA karmaNA vAcA kRtam-enaH vinaSyati /
   varaṃ varaya bhadraṃ te yattvayā manasepsitam // VamPSm_27.16 //	varam varaya Badram te yat-tvayA manasA-Ipsitam // VamPSm_27.16 //
   vena uvāca	venaH uvAca
   asya liṅgasya māhātmyāt tathā liṅgasya darśanāt /	asya liFgasya mAhAtmyAt taTA liFgasya darSanAt /
   mukto 'haṃ pātakaiḥ sarvaistava darśanataḥ kila // VamPSm_27.17 //	muktaH aham pAtakEH sarvEH-tava darSanataH kila // VamPSm_27.17 //
   yadi tuṣṭo 'si me deva yadi deyo varo mama /	yadi tuzwaH asi me deva yadi deyaH varaH mama /
   devasvabhakṣaṇāñjātaṃ śvayonau tava sevakam // VamPSm_27.18 //	deva-sva-BakzaNAn-jAtam Sva-yonO tava sevakam // VamPSm_27.18 //
   etasyāpi prasādaṃ tvaṃ kartumarhasi śaṅkara /	etasya-api prasAdam tvam kartum-arhasi SaFkara /
   etasyāpi bhayānmadhye saraso 'haṃ nimañjitaḥ // VamPSm_27.19 //	etasya-api BayAt-maDye sarasaH aham nimaQjitaH // VamPSm_27.19 //
   devairnivāritaḥ pūrvaṃ tīrthe 'smin snānakāraṇāt /	devEH-nivAritaH pUrvam tIrTe asmin snAna-kAraNAt /
   ayaṃ kṛtopakāraśca etadarthe vṛṇomyaham // VamPSm_27.20 //	ayam kRta-upakAraH-ca etad-arTe vRNomi-aham // VamPSm_27.20 //
   tasyaitad vacanaṃ śrutvā tuṣṭaḥ provāca śaṅkaraḥ /	tasya-etat vacanam SrutvA tuzwaH provAca SaFkaraH /
   eṣo 'pi pāpinirmukto bhaviṣyati na saṃśayaḥ // VamPSm_27.21 //	ezaH api pApi-nirmuktaH Bavizyati na saMSayaH // VamPSm_27.21 //
   prasādānme mahābāho śivalokaṃ gamiṣyati /	prasAdAt-me mahA-bAho Siva-lokam gamizyati /
   tathā stavamimaṃ śrutvā mucyate sarvapātakaiḥ // VamPSm_27.22 //	taTA stavam-imam SrutvA mucyate sarva-pAtakEH // VamPSm_27.22 //
   kurukṣetrasya māhātmyaṃ saraso 'sya mahīpate /	kurukzetrasya mAhAtmyam sarasaH asya mahIpate /
   mama liṅgasya cotpattiṃ śrutvā pāpaiḥ pramucyate // VamPSm_27.23 //	mama liFgasya ca-utpattim SrutvA pApEH pramucyate // VamPSm_27.23 //
   sanatkumāra uvāca	sanatkumAraH uvAca
   ityevamuktvā bhagavān sarvalokanamaskṛtaḥ /	iti-evam-uktvA BagavAn sarva-loka-namaskRtaH /
   paśyatāṃ sarvalokānāṃ tatraivāntaradhīyata // VamPSm_27.24 //	paSyatAm sarva-lokAnAm tatra-eva-antaraDIyata // VamPSm_27.24 //
   sa ca śvā tatkṣaṇādeva smṛtvā janma purātanam /	sa ca SvA tad-kzaNAt-eva smRtvA janma purAtanam /
   divyamūrtidharo bhūtvā taṃ rājānamupasthitaḥ // VamPSm_27.25 //	divya-mUrti-DaraH BUtvA tam rAjAnam-upasTitaH // VamPSm_27.25 //
   kṛtvā snānaṃ tato vainyaḥ pitṛdarśanalālasaḥ /	kRtvA snAnam tatas vEnyaH pitR-darSana-lAlasaH /
   sthāṇatīrthe kuṭīṃ śūnyāṃ dṛṣṭvā śokasamanvitaḥ // VamPSm_27.26 //	sTANatIrTe kuwIm SUnyAm dRzwvA Soka-samanvitaH // VamPSm_27.26 //
   dṛṣṭvā veno 'bravīd vākyaṃ harṣeṇa mahatānvitaḥ /	dRzwvA venaH abravIt vAkyam harzeNa mahatA-anvitaH /
   satputreṇa tvayā vatsa trāto 'haṃ narakārmavāt // VamPSm_27.27 //	sat-putreNa tvayA vatsa trAtaH aham nara-ka-armavAt // VamPSm_27.27 //
   tvayābhiṣiñcito nityaṃ tīrthasthapuline sthitaḥ /	tvayA-aBiziQcitaH nityam tIrTa-sTa-puline sTitaH /
   asya sādhoḥ prasādena sthāṇordevasya darśanāt // VamPSm_27.28 //	asya sADoH prasAdena sTANoH-devasya darSanAt // VamPSm_27.28 //
   muktāpāpaśca svarlokaṃ yāsye yatra śivaḥ sthitaḥ /	muktA-pApaH-ca svar-lokam yAsye yatra SivaH sTitaH /
   ityevamuktvā rājānaṃ pratiṣṭhāpya maheśvaram // VamPSm_27.29 //	iti-evam-uktvA rAjAnam pratizWApya maheSvaram // VamPSm_27.29 //
   sthāṇutīrthe yayau siddhiṃ tena putreṇa tāritaḥ /	sTANutIrTe yayO sidDim tena putreNa tAritaH /
   sa ca śvā paramāṃ siddhiṃ sthāṇutīrthaprabhāvataḥ // VamPSm_27.30 //	sa ca SvA paramAm sidDim sTANutIrTa-praBAvataH // VamPSm_27.30 //
   vimuktaḥ kaluṣaiḥ sarvairjagāma bhavamandiram /	vimuktaH kaluzEH sarvEH-jagAma Bava-mandiram /
   rājā pitṛṛṇairmuktaḥ paripālya vasundharām // VamPSm_27.31 //	rAjA pitR-RNEH-muktaH paripAlya vasunDarAm // VamPSm_27.31 //
   putrānutpādya dharmeṇa kṛtvā yajñaṃ nirargalam /	putrAn-utpAdya DarmeNa kRtvA yajQam nirargalam /
   dattvākāmāṃścaviprebhyo bhuktvā bhogān pṛthagvidhān // VamPSm_27.32 //	dattvA-kAmAn=-ca-vipreByaH BuktvA BogAn pRTagviDAn // VamPSm_27.32 //
   suhṛdo 'tha ṛṇairmuktvā kāmaiḥ saṃtarpya ca striyaḥ /	suhRdaH aTa RNEH-muktvA kAmEH saMtarpya ca striyaH /
   abhiṣicya sutaṃ rājye kurukṣetraṃ yayau nṛpaḥ // VamPSm_27.33 //	aBizicya sutam rAjye kurukzetram yayO nRpaH // VamPSm_27.33 //
   tatra taptvā tapo ghoraṃ pūjayitvā ca śaṅkaram /	tatra taptvA tapaH Goram pUjayitvA ca SaFkaram /
   ātmecchayā tanuṃ tyaktvā prayātaḥ paramaṃ padam // VamPSm_27.34 //	Atma-icCayA tanum tyaktvA prayAtaH paramam padam // VamPSm_27.34 //
   etatprabhāvaṃ tīrthasya sthāṇoryaḥ śṛṇuyānnaraḥ /	etad-praBAvam tIrTasya sTANoH-yaH SRNuyAt-naraH /
   sarvapāpavinirmuktaḥ prayāti paramāṃ gatim // VamPSm_27.35 //	sarva-pApa-vinirmuktaH prayAti paramAm gatim // VamPSm_27.35 //
   iti śrīvāmanapurāṇe saromāhātmye saptaviṃśo 'dhyāyaḥ	iti SrI-vAmanapurANe saromAhAtmye saptaviMSaH aDyAyaH
