   athātmavatāṃ matvā [vā] svādhikāraṃ suduṣkaram /	aTa-AtmavatAm matvA [vA] sva-aDikAram su-duzkaram /
   yaterannatmavattāyai deśikādyā jigīṣavaḥ // MT_4.1 //	yateH-annatma-vat-tAyE deSikA-AdyAH jigIzavaH // MT_4.1 //
   tadātmavattvaṃ yogitvaṃ jitākṣasyopapadyate /	tad-Atmavat-tvam yogi-tvam jita-akzasya-upapadyate /
   prāṇāyāmādyanuṣṭhānāj jitākṣatvaṃ śanaiḥ śanaiḥ // MT_4.2 //	prANAyAma-Adi-anuzWAnAt jita-akza-tvam SanEs SanEs // MT_4.2 //
   prāṇāyāmaḥ pratyāhāro dhāraṇā dhyānavīkṣaṇe /	prANAyAmaH pratyAhAraH DAraNA DyAna-vIkzaNe /
   japaḥ samādhirityaṅgāny aṅgī yogo 'ṣṭamaḥ svayam // MT_4.3 //	japaH samADiH-iti-aFgAni aFgI yogaH azwamaH svayam // MT_4.3 //
   prāṇaḥ prāgudito vāyur āyāmo 'sya prakhedanam /	prANaH prAc-uditaH vAyuH AyAmaH asya praKedanam /
   preraṇākṛṣṭisaṃrodha- lakṣaṇaṃ kratudoṣanut // MT_4.4 //	preraNa-AkRzwi-saMroDa lakzaNam kratu-doza-nud // MT_4.4 //
   tataḥ sukhalavāsvāde teṣāṃ vṛttasya cetasaḥ /	tatas suKa-lava-AsvAde tezAm vRttasya cetasaH /
   pratyāhāro vidhātavyaḥ sarvato vinivartanam // MT_4.5 //	pratyAhAraH viDAtavyaH sarvatas vinivartanam // MT_4.5 //
   tenendriyārthasaṃsarga- vinivṛtteścito matiḥ /	tena-indriya-arTa-saMsarga vinivRtteH-citaH matiH /
   dhāraṇāyogyatāmeti pade svecchāprakalpite // MT_4.6 //	DAraNA-yogya-tAm-eti pade sva-icCA-prakalpite // MT_4.6 //
   cintā tadviṣayā dhyānaṃ taccādiṣṭaṃ muhurmuhuḥ /	cintA tad-vizayAH DyAnam tat-ca-Adizwam muhur-muhur /
   tadekatānatāmeti sa samādhirvidhīyate // MT_4.7 //	tat-ekatAna-tAm-eti sa samADiH-viDIyate // MT_4.7 //
   japastadbhāṣaṇaṃ dhyeya- saṃmukhīkaraṇaṃ mune /	japaH-tad-BAzaNam Dyeya saMmuKIkaraNam mune /
   ūho 'bhivīkṣaṇaṃ vastu- vikalpānantaroditaḥ // MT_4.8 //	UhaH aBivIkzaNam vastu vikalpa-anantara-uditaH // MT_4.8 //
   yadā vetti padaṃ heyam upādeyaṃ ca tatsthiteḥ /	yadA vetti padam heyam upAdeyam ca tat-sTiteH /
   tatpoṣakaṃ vipakṣaṃ ca yacca tatpoṣakaṃ param // MT_4.9 //	tad-pozakam vipakzam ca yat-ca tat-pozakam param // MT_4.9 //
   eṣu vyastasamasteṣu kṛtayatnasya yoginaḥ /	ezu vyasta-samastezu kRta-yatnasya yoginaH /
   vibhānti śaktayo viśvaṃ vyāpya bhānoriva tviṣaḥ // MT_4.10 //	viBAnti SaktayaH viSvam vyApya BAnoH-iva tvizaH // MT_4.10 //
   na tamīṣṭe naraḥ kaścit rakṣodānavamānavāḥ /	na tam-Izwe naraH kaScid rakzaH-dAnava-mAnavAH /
   rorucānamatītyaitān dṛkkriyāprāṇarociṣā // MT_4.11 //	rorucAnam-atItya-etAn dRkkriyA-prANa-rocizAH // MT_4.11 //
   nivṛttermanaso hetuḥ saṃsargātprāṇakhedanam /	nivRtteH-manasaH hetuH saMsargAt-prANa-Kedanam /
   nivṛttirdhāraṇādīnāṃ mūlaṃ sarvasya tattataḥ // MT_4.12 //	nivRttiH-DAraNa-AdInAm mUlam sarvasya tat-tatas // MT_4.12 //
   vistareṇa suraśreṣṭha viprakṛṣṭaṃ ca yatsthitam /	vistareNa suraSrezWa viprakRzwam ca yat-sTitam /
   yadanyatsādhanaṃ kiṃcid yogasiddheśca kathyatām // MT_4.13 //	yat-anyat-sADanam kiMcid yoga-sidDeH-ca kaTyatAm // MT_4.13 //
   na śakyaṃ vistarādvaktuṃ tatprasaṅgabhayādvidheḥ /	na Sakyam vistarAt-vaktum tad-prasaFga-BayAt-viDeH /
   praśnasyāvaśyavācyatvāt tathāpyuddeśa ucyate // MT_4.14 //	praSnasya-avaSya-vAcya-tvAt taTA-api-uddeSaH ucyate // MT_4.14 //
   mūtrādyutsṛjya vidhivad ekārdhadaśasaptabhiḥ /	mUtra-Adi-utsRjya viDivat eka-arDa-daSa-saptaBiH /
   mṛdbhirliṅgagudāsavya- hastayugmāni śaucayet // MT_4.15 //	mRdBiH-liFga-gudAsavya hasta-yugmAni SOcayet // MT_4.15 //
   dvirvratī trirapaḥ pītvā dvirvimṛjyānanaṃ spṛśet /	dvis-vratI tris-apaH pItvA dvis-vimRjya-Ananam spRSet /
   svabāhunābhihṛtkāni dvistrirvā śaucitādharaḥ // MT_4.16 //	sva-bAhunA-aBi-hRtkAni dvis-tris-vA SOcita-aDaraH // MT_4.16 //
   hitajīrṇāśanasvasthas trikuḍyāveṣṭite gṛhe /	hita-jIrNa-aSana-svasTaH trikuxyA-vezwite gRhe /
   bādhāśūnye vanādau vā svāsanastha udaṅmukhaḥ // MT_4.17 //	bADA-SUnye vana-AdO vA svAsana-sTaH udaFmuKaH // MT_4.17 //
   namaskṛtya maheśānam umāskandagaṇādhipān /	namaskRtya maheSAnam umA-skanda-gaNa-aDipAn /
   ṛjugrīvāśirovakṣā nāsāgrāhitadṛgdvayaḥ // MT_4.18 //	Rju-grIvA-SiraH-vakzAH nAsA-gra-ahita-dRS-dvayaH // MT_4.18 //
   pārṣṇibhyāṃ vṛṣaṇau rakṣan dantairdantānasaṃspṛśan /	pArzNiByAm vRzaNO rakzan dantEH-dantAn-asaMspRSan /
   viṣṭabhadeho dantāgre jihvāmādāya susthitaḥ // MT_4.19 //	vizwaBa-dehaH danta-agre jihvAm-AdAya susTitaH // MT_4.19 //
   recayecchaktiparyantaṃ puṭenaikena mārutam /	recayet-Sakti-paryantam puwena-ekena mArutam /
   sa recakastadabhyāsād vedhavikṣiptakarmasu // MT_4.20 //	sa recakaH-tad-aByAsAt veDa-vikzipta-karmasu // MT_4.20 //
   kramaśaḥ śaktatāmeti vikṛṣṭaviṣayeṣvapi /	kramaSas Sakta-tAm-eti vikRzwa-vizayezu-api /
   bāhyena vāyunā mūrteḥ śaktisīmaprapūraṇam // MT_4.21 //	bAhyena vAyunA mUrteH Sakti-sIma-prapUraNam // MT_4.21 //
   pūrakaḥ sa tadabhyāsāt sugurvapi vikarṣayet /	pUrakaH sa tad-aByAsAt su-guru-api vikarzayet /
   tyāgasaṃgrahaṇe hitvā nirodhaḥ kumbhakaḥ smṛtaḥ // MT_4.22 //	tyAga-saMgrahaNe hitvA niroDaH kumBakaH smRtaH // MT_4.22 //
   rodhaśaktistadabhyāsād vyaktimetyanivāritā /	roDa-SaktiH-tad-aByAsAt vyaktimetya-nivAritA /
   tathāsya carato vidvān somasūryeśavartmasu // MT_4.23 //	taTA-asya carataH vidvAn soma-sUrya-ISa-vartmasu // MT_4.23 //
   taddharmayogyatāṃ buddhvā yogī saṃsādhayenmatam /	tad-Darma-yogya-tAm budDvA yogI saMsADayet-matam /
   pūrakaṃ kumbhakaṃ vāpi bhajeccandrapathi sthite // MT_4.24 //	pUrakam kumBakam vA-api Bajet-candra-paTi sTite // MT_4.24 //
   puṣṭimṛtyujayādyarthaṃ svātmano 'nyasya recakam /	puzwi-mRtyu-jaya-Adi-arTam sva-AtmanaH anyasya recakam /
   anagnijvalane vṛkṣa- śoṣaṇe bījanāśane // MT_4.25 //	anagni-jvalane vRkza SozaNe bIja-nASane // MT_4.25 //
   stobhonmādaviṣoddīpti- pramukheṣu tu recakam /	stoBa-unmAda-viza-uddIpti pramuKezu tu recakam /
   dhyānārcanajapādyeṣu dehatyāge ca śāṅkare // MT_4.26 //	DyAna-arcana-japa-Adyezu dehatyAge ca SAFkare // MT_4.26 //
   kumbhako recakaśceṣṭo dīkṣāsaṃsthāpaneṣu ca /	kumBakaH recakaH-cezwaH dIkzA-saMsTApanezu ca /
   yavīyān madhyamo jyeṣṭhaḥ sa tālairdvādaśādibhiḥ // MT_4.27 //	yavIyAn maDyamaH jyezWaH sa tAlEH-dvAdaSa-AdiBiH // MT_4.27 //
   tālo dvādaśabhirjānu- pariṇāhaparibhramaiḥ /	tAlaH dvAdaSaBiH-jAnu pariNAha-pariBramEH /
   so 'pi dhyānajapopetaḥ sagarbho 'nyastadujjhitaḥ // MT_4.28 //	saH api DyAna-japa-upetaH sa-garBaH anyaH-tad-ujJitaH // MT_4.28 //
   yathā sagarbhaḥ sthairyāya manaso na tathetaraḥ /	yaTA sagarBaH sTEryAya manasaH na taTA-itaraH /
   prātarniśākṛtaṃ pāpaṃ dinānte ca divākṛtam // MT_4.29 //	prAtar-niSA-kRtam pApam dina-ante ca divAkRtam // MT_4.29 //
   hantyagarbho 'pi devānāṃ pracalatvaṃ pradhāvatām /	hanti-agarBaH api devAnAm pracala-tvam praDAvatAm /
   snāto bhavati tīrtheṣu sarvakratuṣu dīkṣitaḥ // MT_4.30 //	snAtaH Bavati tIrTezu sarva-kratuzu dIkzitaH // MT_4.30 //
   potaḥ pitṝṇāṃ yaḥ śaśvat- sagarbhamimamācaret /	potaH pitLNAm yaH SaSvat sa-garBam-imam-Acaret /
   dhyāyedadhvāntagaṃ devaṃ japettadvācakaṃ sadā // MT_4.31 //	DyAyet-aDva-anta-gam devam japet-tat-vAcakam sadA // MT_4.31 //
   kṣityādīnyatha tattvāni tadrūpādhikṛtāni vā /	kziti-AdIni-aTa tattvAni tad-rUpa-aDikRtAni vA /
   yasmānnācetanaṃ tattvaṃ siddhamapyupakārakam // MT_4.32 //	yasmAt-na-acetanam tattvam sidDam-api-upakArakam // MT_4.32 //
   śaivaṃ vapuriti dhyāyed ato yadyatsamīhitam /	SEvam vapuH-iti DyAyet atas yat-yat-samIhitam /
   siddhaye dhāraṇādīnāṃ vṛttīnāmanilasya ca // MT_4.33 //	sidDaye DAraNa-AdInAm vRttInAm-anilasya ca // MT_4.33 //
   sagarbhaṃ kumbhakaṃ vidvān ātiṣṭhedavikhinnadhīḥ /	sa-garBam kumBakam vidvAn AtizWet-aviKinna-DIH /
   ayamarkaguṇaṃ kālaṃ kṛtacittavyavasthitiḥ // MT_4.34 //	ayam-arka-guNam kAlam kRta-citta-vyavasTitiH // MT_4.34 //
   prāpnoti dhāraṇāśabdaṃ dhāraṇāsiddhidānataḥ /	prApnoti DAraNA-Sabdam DAraNA-sidDi-dAnataH /
   sthityartho dhāraṇāśabdaḥ sthānārtho 'pyupacārataḥ // MT_4.35 //	sTiti-arTaH DAraNA-SabdaH sTAna-arTaH api-upacArataH // MT_4.35 //
   sthānaṃ prāthamikasyemān yavanyādīni netarat /	sTAnam prATamikasya-imAn yavani-AdIni na-itarat /
   tāni hemahimajyotiḥ- kṛṣṇasvacchāni rūpataḥ // MT_4.36 //	tAni hema-hima-jyotiH kRzNa-su-acCAni rUpataH // MT_4.36 //
   vedyardhamaṇḍalatryastra- vṛttapadmākṛtīni tu /	vedyarDa-maNxala-tri-astra vRtta-padma-AkRtIni tu /
   sthairyāpyāyanaviploṣa- preraṇāśūnyatāptaye // MT_4.37 //	sTErya-ApyAyana-viploza preraNA-SUnyatA-Aptaye // MT_4.37 //
   bhavanti vajrakajvālā- binduśūnyānvitāni tu /	Bavanti vajraka-jvAlA bindu-SUnya-anvitAni tu /
   bādhakānyanuvartīni madhyasthānyavagatya ca // MT_4.38 //	bADakAni-anuvartIni maDyasTAni-avagatya ca // MT_4.38 //
   yogī vyastasamastāni bibhṛyādiṣṭasiddhaye /	yogI vyasta-samastAni biBRyAt-izwa-sidDaye /
   kva deśe dhāraṇārūpaṃ cintanīyaṃ vipaścitā // MT_4.39 //	kva deSe DAraNA-rUpam cintanIyam vipaScitAH // MT_4.39 //
   kiṃ ca vyastasamastānāṃ phalaṃ brūhi sureśvara /	kim ca vyasta-samastAnAm Palam brUhi sureSvara /
   hṛdi cetasi vikṣipte dhārayetkṣitimarthavit // MT_4.40 //	hRdi cetasi vikzipte DArayet-kzitim-arTa-vid // MT_4.40 //
   jalaṃ pipāsitaḥ kaṇṭhe mande 'gnau jaṭhare 'nalam /	jalam pipAsitaH kaNWe mande agnO jaWare analam /
   prāṇādivṛttisiddhyarthaṃ hṛtkaṇṭhādiṣu mārutam // MT_4.41 //	prANa-Adi-vRtti-sidDi-arTam hRd-kaNWa-Adizu mArutam // MT_4.41 //
   viṣādyabhibhave vyoma teṣu yatropayogavat /	viza-Adi-aBiBave vyoma tezu yatra-upayoga-vat /
   khaṃ samasteṣu bhūteṣu vārivāyū śikhikṣitī // MT_4.42 //	Kam samastezu BUtezu vAri-vAyU SiKi-kzitI // MT_4.42 //
   vāryagnī bhūmipavanau vārikṣme analānilau /	vAri-agnI BUmi-pavanO vAri-kzme anala-anilO /
   madhyasthārātimitrāṇi catuṣke yugmayugmaśaḥ // MT_4.43 //	maDyasTa-ara-ati-mitrANi catuzke yugma-yugmaSas // MT_4.43 //
   parijñāyeti matimān yojayediṣṭasiddhaye /	parijQAya-iti matimAn yojayet-izwa-sidDaye /
   kāni prāṇādivṛttīnāṃ sthānānyasmin śarīrake // MT_4.44 //	kAni prANa-Adi-vRttInAm sTAnAni-asmin SarIrake // MT_4.44 //
   jitāsu tāsu kiṃ ca syād iti brūhi surottama /	jitAsu tAsu kim ca syAt iti brUhi sura-uttamaH /
   tasya hṛnnābhyuraḥkaṇṭha- pṛṣṭhadeśeṣu dhāraṇāt // MT_4.45 //	tasya hRd-nABi-uraH-kaNWa pRzWa-deSezu DAraNAt // MT_4.45 //
   jayaḥ praṇayanādīnāṃ vṛttīnāṃ yogino bhavet /	jayaH praNayana-AdInAm vRttInAm yoginaH Bavet /
   jitapraṇayano dhatte svecchayā dehamātmanaḥ // MT_4.46 //	jita-praNayanaH Datte sva-icCayA deham-AtmanaH // MT_4.46 //
   jitāpanayano 'śnāti śakṛdādi jahāti na /	jita-apanayanaH aSnAti SakRt-Adi jahAti na /
   vijitonnayano 'bhyeti vāgvaśitvādikān guṇān // MT_4.47 //	vijita-unnayanaH aByeti vAc-vaSi-tva-AdikAn guNAn // MT_4.47 //
   samānavṛtīvijayād bhavettyaktajaro vaśī /	samAna-vRtI-vijayAt Bavet-tyakta-jaraH vaSI /
   vapurvihāravaśitā bhavedvinamane jite // MT_4.48 //	vapuH-vihAra-vaSitA Bavet-vinamane jite // MT_4.48 //
   paṅkāmbukaṇṭakāsaṅgo vīryamakṣayamadbhutam /	paFka-ambu-kaNwaka-AsaFgaH vIryam-akzayam-adButam /
   dhāraṇā dvādaśa dhyānaṃ divyālokapravṛttidam // MT_4.49 //	DAraNA dvAdaSa DyAnam divya-Aloka-pravRtti-dam // MT_4.49 //
   samādhiraṇimādīnāṃ dvādaśaitāni kāraṇam /	samADi-H-aNima-AdInAm dvAdaSa-etAni kAraNam /
   prāṇāyāmaṃ vināpyevaṃ vaśyātmā cetasi sthitaḥ // MT_4.50 //	prANAyAmam vinA-api-evam vaSya-AtmA cetasi sTitaH // MT_4.50 //
   samabhyasyannavāpnoti guṇānuktānanantaram /	samaByasyan=-avApnoti guNa-anuktAn-anantaram /
   yadyadvastu yathoddiṣṭa- kramayogāt prapadyate // MT_4.51 //	yat-yat-vastu yaTA-uddizwa krama-yogAt prapadyate // MT_4.51 //
   tatra tatrāasya cidvyaktis tadvyāptiviṣayā bhavet /	tatra tatra-aasya cit-vyaktiH tad-vyApti-vizayA Bavet /
   iti bāhye sthite sarvam ākalayya svacakṣuṣā // MT_4.52 //	iti bAhye sTite sarvam Akalayya sva-cakzuzA // MT_4.52 //
   sarvān padarthān saṃtyajya śivatattvaṃ samabhyaset /	sarvAn pad-arTAn saMtyajya Siva-tattvam samaByaset /
   śivagarbhān samātiṣṭhan prāṇāyāmādikānapi // MT_4.53 //	Siva-garBAn samAtizWan prANAyAma-AdikAn-api // MT_4.53 //
   jahāti janturyaḥ prāṇān sa śivatvaṃ prapadyate /	jahAti jantuH-yaH prANAn sa Siva-tvam prapadyate /
   rūpaṃ paraṃ maheśasya dhyātuṃ śakyaṃ na jātucit // MT_4.54 //	rUpam param maheSasya DyAtum Sakyam na jAtucit // MT_4.54 //
   vaicitryātkalpitaṃ bhrāntyai tatrāsthā cetasaḥ katham /	vEcitryAt-kalpitam BrAntyE tatra-AsTA cetasaH kaTam /
   pārthivāpye vicitrāṅke na dhyeye dhāraṇe tadā // MT_4.55 //	pArTivApye vicitra-aFke na Dyeye DAraNe tadA // MT_4.55 //
   tathāpyabhyāsataḥ siddhāḥ śrūyante yoginastayoḥ /	taTA-api-aByAsataH sidDAH SrUyante yoginaH-tayoH /
   bhogaviplutacittasya kathaṃ syāccittasaṃsthitiḥ // MT_4.56 //	Boga-vipluta-cittasya kaTam syAt-citta-saMsTitiH // MT_4.56 //
   nādhikṛtyāviraktāṇūn prāhedaṃ sādhanaṃ haraḥ /	na-aDikRtya-avirakta-aNUn prAha-idam sADanam haraH /
   śakyate viṣayīkartuṃ jagadapyakhilaṃ śanaiḥ // MT_4.57 //	Sakyate vizayIkartum jagat-api-aKilam SanEs // MT_4.57 //
   kimu citraṃ vapurdāntair vairāgyābhyāsaśālibhiḥ /	kimu citram vapuH-dAntEH vErAgya-aByAsa-SAliBiH /
   keyaṃ vā rūpakeyattā sarvādhiṣṭhānayoginaḥ // MT_4.58 //	kA-iyam vA rUpakeyattA sarva-aDizWAna-yoginaH // MT_4.58 //
   sarvadā sarvabhūtānāṃ sarvākāropakāriṇaḥ /	sarvadA sarva-BUtAnAm sarva-AkAra-upakAriNaH /
   sthānarūpapramāṇāni parikalpya svacetasā // MT_4.59 //	sTAna-rUpa-pramANAni parikalpya sva-cetasA // MT_4.59 //
   yatroparamate cittaṃ tattaddhyeyaṃ punaḥ punaḥ /	yatra-uparamate cittam tat-tat-Dyeyam punar punar /
   tenāsya cetasaḥ sthairyaṃ saviśeṣaguṇaḥ śanaiḥ // MT_4.60 //	tena-asya cetasaH sTEryam sa-viSeza-guNaH SanEs // MT_4.60 //
   unmīlya yogasaṃskāraṃ hatavighnasya jāyate /	unmIlya yoga-saMskAram hata-viGnasya jAyate /
   evamātiṣṭhataḥ samyag vinaivākārakalpanām // MT_4.61 //	evam-AtizWataH samyak vinA-eva-AkAra-kalpanAm // MT_4.61 //
   akiñciccintakasyāsya rūpamunmīlati svakam /	akiQcit-cintakasya-asya rUpam-unmIlati svakam /
   sarvārthadṛkkriyārūpam ānandamavyayam [..] // MT_4.62 //	sarva-arTa-dRkkriyA-rUpam Anandam-avyayam [..] // MT_4.62 //
   yatprāpya na punarduḥkha- yogametyaśivāvaham /	yat-prApya na punar-duHKa yogama-iti-aSiva-Avaham /
   etatsamastaguhyānāṃ guhyaṃ siddhāmarastutam // MT_4.63 //	etat-samasta-guhyAnAm guhyam sidDa-amara-stutam // MT_4.63 //
   sākṣādālocanaṃ śambhor atyutpāvanamuttamam /	sAkzAt-Alocanam SamBoH ati-utpAvanam-uttamam /
   nālpakāloṣitāyaitad deyaṃ nātipramādine /	na-alpa-kAla-uzitAya-etat deyam na-ati-pramAdine /
   nāmedhine nātapase yaśca nābhyarcayecchivam // MT_4.64 //	nAmeDine na-Atapase yaH-ca na-aByarcayet-Sivam // MT_4.64 //
   asyābhyāsāddivyasiddhyaṃśujālair iṣṭān lokān rorucāno vihṛtya /	asya-aByAsAt-divya-sidDi-aMSu-jAlEH izwAn lokAn rorucAnaH vihRtya /
   kāle hitvāpāsravaṃ dehamāste svātmanyevāścaryacaryādhivāsaḥ // MT_4.65 //	kAle hitvA-apAsravam deham-Aste sva-Atmani-eva-AScarya-caryA-aDivAsaH // MT_4.65 //
