   [ 6a ] kadalī pāṭitā yadvan niḥśeṣāvayavaiḥ saha |	[ 6aH ] kadalI pAwitA yadvat niHSeza-avayavEH saha |
   na kiṃcit puruṣas tadvat pāṭitaḥ saha dhātubhiḥ || RATNA_02.01	na kiMcid puruzaH tadvat pAwitaH saha DAtuBiH || RATNA_02.01
   sarvadharmā anātmāna ity ato bhāṣitaṃ jinaiḥ |	sarva-DarmAH anAtmAnaH iti atas BAzitam jinEH |
   dhātuṣaṭkaṃ ca taiḥ sarvaṃ nirṇītaṃ tac ca nārthataḥ || RATNA_02.02	DAtu-zawkam ca tEH sarvam nirNItam tat ca na-arTataH || RATNA_02.02
   naivam ātmā na cānātmā yāthābhūtyena labhyate |	na-evam AtmA na ca-anAtmA yATA-BUtyena laByate |
   ātmānātmakṛtadṛṣṭī varvārāsmān mahāmuniḥ || RATNA_02.03	AtmA-anAtma-kRta-dRzwI varvAra-asmAt mahA-muniH || RATNA_02.03
   dṛṣṭaśruṭādyaṃ muninā na satyaṃ na mṛṣoditaṃ |	dRzwa-Sruwa-Adyam muninA na satyam na mRzA-uditam |
   pakṣāddhi pratipakṣaḥ syād ubhayaṃ tac ca nārthataḥ || RATNA_02.04	pakzAt-hi pratipakzaH syAt uBayam tat ca na-arTataH || RATNA_02.04
   iti satyānṛtātīto loko 'yaṃ paramārthataḥ |	iti satya-anRta-atItaH lokaH ayam paramArTataH |
   asmād eva ca tattvena nopaity asti ca nāsti ca || RATNA_02.05	asmAt eva ca tattvena na-upEti asti ca na-asti ca || RATNA_02.05
   yac caivaṃ sarvathā neti sarvajñas tat kathaṃ vadet |	yat ca-evam sarvaTA na-iti sarvajQaH tat kaTam vadet |
   sāntam ity athavānantaṃ dvayaṃ vādvayam eva vā || RATNA_02.06	sa-antam iti aTavA-anantam dvayam vAdu-ayam eva vA || RATNA_02.06
   asaṃkhyeyā gatā buddhās tathaiṣyanty atha sāṃpratāḥ |	asaMKyeyAH gatAH budDAH taTA-ezyanti aTa sAMpratAH |
   koṭyagraśaś ca sattvāntas tebhyas traikālyajo mataḥ || RATNA_02.07	kowI-agraSas ca sattva-antar teByaH trEkAlya-jaH mataH || RATNA_02.07
   vṛddhihetur na lokasya kṣayas traikālyasambhavaḥ |	vRdDi-hetuH na lokasya kzayaH trEkAlya-samBavaH |
   sarvajñena kathaṃ tasya pūrvānto 'vyākṛtaḥ kṛtaḥ || RATNA_02.08	sarvajQena kaTam tasya pUrva-antaH avyAkRtaH kRtaH || RATNA_02.08
   etat tu dharmagāmbhīryaṃ yat tad guhyaṃ pṛthagjane |	etat tu Darma-gAmBIryam yat tat guhyam pRTagjane |
   māyopamatvaṃ lokasya buddhānāṃ śāsanāmṛtaṃ || RATNA_02.09	mAyA-upama-tvam lokasya budDAnAm SAsana-amRtam || RATNA_02.09
   māyāgajasya dṛśyeta yathā janmānta eva ca |	mAyA-gajasya dRSyeta yaTA janma-ante eva ca |
   na ca kaścit sa tattvena janmāntaś caiva vidyate || RATNA_02.10	na ca kaScid sa tattvena janmAntaH ca-eva vidyate || RATNA_02.10
   māyopamasyalokasya tathā janmānta eva ca |	mAyA-upamasya-lokasya taTA janma-ante eva ca |
   dṛśyate paramārthena na ca janmānta eva ca || RATNA_02.11	dRSyate parama-arTena na ca janma-ante eva ca || RATNA_02.11
   yathā māyāgajo naiti kutaścid yāti [ 6b ] na kvacit |	yaTA mAyA-gajaH na-eti kutaScid yAti [ 6B ] na kvacid |
   cittamohanamātratvād bhāvatvena na tiṣṭhati || RATNA_02.12	citta-mohana-mAtra-tvAt BAva-tvena na tizWati || RATNA_02.12
   tathā māyopamo loko naiti yāti na kutracit |	taTA mAyA-upamaH lokaH na-eti yAti na kutracid |
   cittamohanamātratvād bhāvatvena na tiṣṭhati || RATNA_02.13	citta-mohana-mAtra-tvAt BAva-tvena na tizWati || RATNA_02.13
   traikālyavyativṛttātmā loka evaṃ nu ko 'rthataḥ |	trEkAlya-vyativRtta-AtmA loke evam nu kaH arTataH |
   yo 'sti nāsty athavāpi syād anyatra vyavahārataḥ || RATNA_02.14	yaH asti na-asti aTavA-api syAt anyatra vyavahArataH || RATNA_02.14
   catuṣprakāram ity asmāt sānto 'nanto dvayo 'dvayaḥ |	catuzprakAram iti asmAt sAntaH anantaH dvayaH advayaH |
   buddhena hetor nānyasmād ayam avyākṛtaḥ kṛtaḥ || RATNA_02.15	budDena hetoH na-anyasmAt ayam avyAkRtaH kRtaH || RATNA_02.15
   śarīrāśucitā tāvan sthūlā pratyakṣagocarā |	SarIra-aSuci-tA tAvat sTUlA pratyakza-gocarAH |
   satataṃ dṛśyamānāpi yadā citte na tiṣṭhati || RATNA_02.16	satatam dRSyamAnA-api yadA citte na tizWati || RATNA_02.16
   tadātisūkṣmo gambhīraḥ saddharmo 'yaṃ anālayaḥ |	tadA-ati-sUkzmaH gamBIraH sadDarmaH ayam anAlayaH |
   apratyakṣaḥ kathaṃ citte sukhenāvatariṣyati || RATNA_02.17	apratyakzaH kaTam citte suKena-avatarizyati || RATNA_02.17
   sambudhyāsmān nirvṛtto 'bhūd dharmaṃ deśayituṃ muniḥ |	sambuDya-asmAt nirvRttaH aBUt Darmam deSayitum muniH |
   durjñānam atigāmbhiryāj jñātvā dharmam imaṃ janaiḥ || RATNA_02.18	durjQAnam ati-gAmBiH-yAt jQAtvA Darmam imam janEH || RATNA_02.18
   vināśayati durjñāto dharmo 'yam avipaścitaṃ |	vinASayati durjQAtaH DarmaH ayam avipaScitam |
   nāstitādṛṣṭisamale yasmād asmin nimajjati || RATNA_02.19	na-astita-adRzwi-samale yasmAt asmin nimajjati || RATNA_02.19
   aparo 'py asya durjñānān mūrkhaḥ paṇḍitamānikaḥ |	aparaH api asya durjQAnAt mUrKaH paNxita-mAnikaH |
   pratikṣepavinaṣṭātmā yāty avīcim adhomukhaḥ || RATNA_02.20	pratikzepa-vinazwa-AtmA yAti avIcim aDomuKaH || RATNA_02.20
   durbhuktena yathānnena vināśam adhigacchati |	durBuktena yaTA-annena vinASam aDigacCati |
   subhuktenāyur ārogyaṃ balaṃ saukhyāni cāśnute || RATNA_02.21	su-Buktena-AyuH Arogyam balam sOKyAni ca-aSnute || RATNA_02.21
   durjñātena tathānena vināśam adhigacchati |	durjQAtena taTA-anena vinASam aDigacCati |
   samyagjñātenātra sukhaṃ bodhiṃ cāpnoty anuttarāṃ || RATNA_02.22	samyak-jQAtena-atra suKam boDim ca-Apnoti anuttarAm || RATNA_02.22
   tasmād atra pratikṣepaṃ dṛṣṭiṃ tyaktvā ca nāstikīṃ |	tasmAt atra pratikzepam dRzwim tyaktvA ca nAstikIm |
   saṃyagjñānaparaṃ yatnaṃ kuru [ 7a ] sarvārthasiddhaye || RATNA_02.23	saMyak-jQAna-param yatnam kuru [ 7aH ] sarva-arTa-sidDaye || RATNA_02.23
   dharmasyāsyāparijñānād ahaṃkāro 'nuvartate |	Darmasya-asya-aparijQAnAt ahaMkAraH anuvartate |
   tataḥ śubhāśubhaṃ karma tato janma śubhāśubhaṃ || RATNA_02.24	tatas SuBa-aSuBam karma tatas janma SuBa-aSuBam || RATNA_02.24
   tasmād yāvad avijñāto dharmo 'haṃkāraśātanaḥ |	tasmAt yAvat avijQAtaH DarmaH ahaMkAra-SAtanaH |
   dānaśīlakṣamādharme tāvad ādaravān bhava || RATNA_02.25	dAna-SIla-kzamA-Darme tAvat AdaravAn Bava || RATNA_02.25
   dharmapūrvāṇi kāryāṇi dharmamadhyāni pārthiva |	Darma-pUrvANi kAryANi Darma-maDyAni pArTiva |
   sādhayan dharmaniṣṭhāni neha nāmutra sīdati || RATNA_02.26	sADayan Darma-nizWAni na-iha na-amutra sIdati || RATNA_02.26
   dharmāt kīrtiḥ sukhaṃ caiva neha bhīr na mumūrṣataḥ |	DarmAt kIrtiH suKam ca-eva na-iha BIH na mumUrzataH |
   paralokasukhaṃ sphītaṃ tasmād dharmaṃ sadā bhaja || RATNA_02.27	para-loka-suKam sPItam tasmAt Darmam sadA Baja || RATNA_02.27
   dharma eva parā nītir dharmāl loko 'nurajyate |	DarmaH eva parA nItiH DarmAt lokaH anurajyate |
   rañjitena hi lokena neha nāmutra vañcyate || RATNA_02.28	raQjitena hi lokena na-iha na-amutra vaQcyate || RATNA_02.28
   adharmeṇa tu yā nītis tayā loko 'parajyate |	aDarmeNa tu yA nItiH tayA lokaH aparajyate |
   lokāparañjanāc caiva neha nāmutra nandati || RATNA_02.29	loka-aparaQjanAt ca-eva na-iha na-amutra nandati || RATNA_02.29
   parātisandhānaparā kaṣṭā durgatipaddhatiḥ |	parAti-sanDAna-parA kazwA durgati-padDatiH |
   anarthavidyā duṣprajñair arthavidyā kathaṃ kṛtā || RATNA_02.30	anarTa-vidyA duzprajQEH arTa-vidyA kaTam kRtA || RATNA_02.30
   parātisandhānaparo nītimān katham arthataḥ |	parAti-sanDAna-paraH nItimAn kaTam arTataH |
   yena janmasahasrāṇi bahūny ātmaiva vañcyate || RATNA_02.31	yena janma-sahasrANi bahUni AtmA-eva vaQcyate || RATNA_02.31
   ripor apriyam anvicchan dosāṃs tyaktvā guṇān śraya |	ripoH apriyam anvicCan dosAn tyaktvA guNAn SrayaH |
   svahitāvāptir eva tu ripos cāpy apriyaṃ bhavet || RATNA_02.32	sva-hita-avAptiH eva tu ripoH ca-api apriyam Bavet || RATNA_02.32
   dānena priyavadyena hitenaikāthacaryayā |	dAnena priya-vat-yena hitena-ekATa-caryayA |
   ebhir ācara lokasya dharmasyaiva ca saṅgrahaṃ || RATNA_02.33	eBiH Acara lokasya Darmasya-eva ca saFgraham || RATNA_02.33
   viśvāsaṃ janayaty ekaṃ satyaṃ rājñāṃ yathā dṛḍhaṃ |	viSvAsam janayati ekam satyam rAjQAm yaTA dRXam |
   tathaivābhūtam apy eṣām aviśvāsakaraṃ paraṃ || RATNA_02.34	taTA-eva-aBUtam api ezAm aviSvAsa-karam param || RATNA_02.34
   nāvisaṃvādavat satyaṃ [ sattve ] [ 7b ] odgataṃ arthataḥ |	na-avisaMvAda-vat satyam [ sattve ] [ 7B ] odgatam arTataH |
   paraikāntahitaṃ satyam ahitatvān mṛṣetarat || RATNA_02.35	para-ekAnta-hitam satyam ahita-tvAt mRzA-itarat || RATNA_02.35
   doṣān pracchādayaty ekas tyāgo rājñāṃ yathojjvalaḥ |	dozAn pracCAdayati ekaH tyAgaH rAjQAm yaTA-ujjvalaH |
   tathā kārpaṇyam apy eṣāṃ guṇasarvasvaghātakaṃ || RATNA_02.36	taTA kArpaNyam api ezAm guNa-sarva-sva-GAtakam || RATNA_02.36
   upaśāntasya gāmbhīryaṃ gāmbhīryād gauravaṃ paraṃ |	upaSAntasya gAmBIryam gAmBIryAt gOravam param |
   gauravād dīptir ājñā ca tasmād upaśamaṃ bhaja || RATNA_02.37	gOravAt dIptiH AjQA ca tasmAt upaSamam Baja || RATNA_02.37
   ahāryabuddhiḥ prājñatvād aparapratyayaḥ sthiraḥ |	ahArya-budDiH prAjQa-tvAt apara-pratyayaH sTiraH |
   nātisandhīyate rājā tasmāt prajñāparo bhava || RATNA_02.38	na-atisanDIyate rAjA tasmAt prajQA-paraH Bava || RATNA_02.38
   satyatyāgaśamaprajño caturbhadro narādhipaḥ |	satya-tyAga-Sama-prajQaH caturBadraH narADipaH |
   dharmaś caturbhadra iva stūyate devamānuṣaiḥ || RATNA_02.39	DarmaH caturBadraH iva stUyate deva-mAnuzEH || RATNA_02.39
   nigṛhyavādibhiḥ śuddhaiḥ prajñākāruṇyanirmalaiḥ |	nigRhya-vAdiBiH SudDEH prajQA-kAruNya-nirmalEH |
   sahāsīnasya satataṃ prajñā dharmaś ca varddhate || RATNA_02.40	saha-AsInasya satatam prajQA DarmaH ca vardDate || RATNA_02.40
   durlabhāḥ pathyavaktāraḥ śrotāras tv atidurlabhāḥ |	durlaBAH paTya-vaktAraH SrotAraH tu ati-durlaBAH |
   tebhyo 'tidurlabhatamā ye pathyasyāśu kāriṇaḥ || RATNA_02.41	teByaH ati-durlaBatamAH ye paTyasya-ASu kAriNaH || RATNA_02.41
   pathyam apy apriyaṃ tasmāj jñātvā śīghraṃ samācara |	paTyam api apriyam tasmAt jQAtvA SIGram samAcara |
   pibed auṣadham apy ugram ārogyāyātmavān iva || RATNA_02.42	pibet OzaDam api ugram ArogyAya-AtmavAn iva || RATNA_02.42
   jīvitārogyarājyānāṃ cintayānityatāṃ sadā |	jIvita-Arogya-rAjyAnAm cintayA-anitya-tAm sadA |
   tataḥ saṃvegavān dharmam ekāntena prayāsyase || RATNA_02.43	tatas saMvegavAn Darmam ekAntena prayAsyase || RATNA_02.43
   avaśyaṃ maraṇaṃ paśyan pāpād duḥkhaṃ mṛtasya ca |	avaSyam maraNam paSyan pApAt duHKam mRtasya ca |
   aihikena sukhenāpi na pāpaṃ kṣātum arhasi || RATNA_02.44	Ehikena suKena-api na pApam kzAtum arhasi || RATNA_02.44
   kasmiṃś ced abhayaṃ dṛṣṭaṃ bhayaṃ dṛṣṭaṃ kvacit kṣaṇe |	kasmin ced aBayam dRzwam Bayam dRzwam kvacid kzaNe |
   yady ekasmin samāśvāsaḥ kim ekasmin na te bhayaṃ || RATNA_02.45	yadi ekasmin samASvAsaH kim ekasmin na te Bayam || RATNA_02.45
   madyāt paribhavo loke kāryahānir dhanakṣayaḥ |	madyAt pariBavaH loke kArya-hAniH Dana-kzayaH |
   akāryakāraṇam mohāt [ madyam tyaja tataḥ sadā ] || RATNA_02.46	akArya-kAraNam mohAt [ madyam tyaja tatas sadA ] || RATNA_02.46
   Copyright (C) 2003 by R.B. Mahoney - Christchurch - New Zealand	CopyriGt (C) 2003 bi R.B. Mahoney  ShristCurC  New Zealand
