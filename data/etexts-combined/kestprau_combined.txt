   Keśava: Sāṃkhyatattvapradīpikā (or Sāṃkhyārthatattvapradīpikā)	KeSava: SAMKya-tattva-pradIpikA (oH SAMKyA-arTa-tattva-pradIpikA)
   oṃ namaḥ paramātmane /	om namaH paramAtmane /
   sāṃkhyatattvapradīpikā /	sAMKya-tattva-pradIpikA /
   durnivāramanastāpanivāraṇapaṭīyasīm /	durnivAra-manaH-tApa-nivAraNa-pawIyasIm /
   jagadānandasandohajananīmahamāśraye // 1 //	jagat-Ananda-sandoha-jananIm-aham-ASraye // 1 //
   bhaṭṭakeśavasambhūtasadānandātmajaḥ sudhīḥ /	Bawwa-keSava-samBUta-sadAnanda-AtmajaH suDIH /
   yajurvit keśavaḥ prāha kiñcit sāṃkhye yathāmati // 2 //	yajuH-vid keSavaH prAha kiQcid sAMKye yaTAmati // 2 //
   iha dvividhaṃ tattvaṃ prakṛtiḥ puruṣaśceti |	iha dviviDam tattvam prakRtiH puruzaH-ca-iti |
   prakṛtireva pradhānamityabhidhīyate sattvāditriguṇā nityeti	prakRtiH-eva praDAnam-iti-aBiDIyate sattva-Adi-triguNAH nitya-iti
   prakṛtisvarūpalakṣaṇam |	prakRti-svarUpa-lakzaNam |
   vikārarahitattvācca nityaiveyam |	vikAra-rahi-tattvAt-ca nityA-eva-iyam |
   puruṣe ativyāptivāraṇāya sattvāditriguṇetyuktam |	puruze ati-vyApti-vAraNAya sattva-Adi-triguNa-iti-uktam |
   sattvādayastrayo guṇā yasyā iti vigrahaḥ |	sattva-AdayaH-trayaH guNAH yasyAH iti vigrahaH |
   mahadāditattvānāmapi triguṇātmakatvāt tatrātiprasaṅgavāraṇāya nityeti |	mahat-Adi-tattvAnAm-api triguNa-Atmaka-tvAt tatra-atiprasaFga-vAraNAya nitya-iti |
   taṭasthalakṣaṇaṃ tu jagadupādānakāraṇaṃ prakṛtiriti |	tawa-sTa-lakzaNam tu jagat-upAdAna-kAraNam prakRtiH-iti |
   tathāhi vimataṃ sukhaduḥkhamohasāmānyopādānakaṃ niyamena	taTA-hi vimatam suKa-duHKa-moha-sAmAnya-upAdAnakam niyamena
   tadanvitasvabhāvatvāt yanniyamena yadanvitasvabhāvaṃ tat	tad-anvita-svaBAva-tvAt yat-niyamena yad-anvita-svaBAvam tat-
   tatsāmānyopādānakaṃ yathā mṛtsāmānyānvitasvabhāvaṃ ghaṭaśarāvādi tathāhi	tad-sAmAnya-upAdAnakam yaTA mRd-sAmAnya-anvita-svaBAvam Gawa-SarAva-Adi taTA-hi
   kācana taruṇī kasyacit kāntasya sukhamutpādayati kasyacinmohaṃ	kAcana taruNI kasyacid kAntasya suKam-utpAdayati kasyacid-moham
   kasyaciddveṣamiti tatkasya hetostaṃ taṃ prati	kasyacid-dvezam-iti tat-kasya hetoH-tam tam prati
   sukhaduḥkamohātmakasattvarajastamasāmāvirbhāvāt |	suKa-duHka-moha-Atmaka-sattva-rajaH-tamasAm-AvirBAvAt |
   sā ca caturviṃśatidhā prakṛteḥ prathamo mahāniti vikāraḥ pariṇāma iti	sA ca caturviMSatiDA prakRteH praTamaH mahAn-iti vikAraH pariNAmaH iti
   yāvat mahattattvameva buddhitattvamityabhidhīyate ahamityahaṃkārākhyo	yAvat mahat-tattvam-eva budDi-tattvam-iti-aBiDIyate aham-iti-ahaMkAra-AKyaH-
   mahattattvasya prathamo vikāraḥ tadanantaraṃ pañcatanmātrāḥ	mahat-tattvasya praTamaH vikAraH tad-anantaram paQca-tanmAtrAH
   śabdasparśarūparasagandhākhyā bhavati athākāśādibhūtapañcakaṃ	Sabda-sparSa-rUpa-rasa-ganDa-AKyA Bavati aTa-AkASa-Adi-BUta-paQcakam
   athaikādaśākṣāṇi	aTa-ekAdaSa-akzANi
   śrotrasparśanacakṣūrasanaghrāṇavāggudaliṅgakaracaraṇāntaḥkaraṇānyekādaśendriyāṇi	Srotra-sparSana-cakzU-rasana-GrANa-vAc-gudaliFga-kara-caraNa-antaHkaraNAni-ekAdaSa-indriyANi
   bhavanti |	Bavanti |
   tatra mahattattvamahaṃkāratattvaṃ śabdādyāḥ pañcatanmātrā ityetat	tatra mahat-tattvam-ahaMkAra-tattvam Sabda-AdyAH paQca-tanmAtrA iti-etat-
   tattvasaptakaṃ prakṛtivikṛtibhāvāpannaṃ pūrvaṃ pūrvaṃ prati	tattva-saptakam prakRti-vikRti-BAva-Apannam pUrvam pUrvam prati
   kāryatvamuttarottaraṃ prati kāraṇatvamityarthaḥ |	kAryatvam-uttarottaram prati kAraNa-tvam-iti-arTaH |
   tathāhi mahattattvaṃ mūlaprakṛteḥ kāryaṃ kāraṇaṃ cāhaṃkāratattvasya	taTA-hi mahat-tattvam mUlaprakRteH kAryam kAraNam ca-ahaMkAra-tattvasya
   ahaṃkāratattvaṃ tathā mahattattvasya kāryaṃ kāraṇaṃ ca	ahaMkAra-tattvam taTA mahat-tattvasya kAryam kAraNam ca
   śabdatattvākhyāditanmātraṃ prati tathāhi tadapi pūrvaṃ prati kāryamuttaraṃ	Sabda-tattva-AKyAdi-tanmAtram prati taTA-hi tat-api pUrvam prati kAryam-uttaram
   prati kāraṇaṃ ceti bodhyam |	prati kAraNam ca-iti boDyam |
   ākāśādibhūtapañcakamekādaśendriyāṇītyete punaḥ ṣoḍaśabhāvāśca prakṛtijanyā	AkASa-Adi-BUta-paQcakam-ekAdaSa-indriyANi-iti-ete punar zoxaSa-BAvAH-ca prakRti-janyA
   eva na tu kasyacit prakṛtiḥ tattvāntaropādānarūpatvābhāvāt |	eva na tu kasyacid prakRtiH tattva-antara-upAdAna-rUpa-tva-aBAvAt |
   seyaṃ prakṛtiracetanā pariṇāmitvāt |	sA-iyam prakRtiH-acetanA pariNAmi-tvAt |
   nanu viṣayāṇāṃ ghaṭādīnāṃ cetanasambandhaḥ sākṣādevāstu kiṃ	nanu vizayANAm Gawa-AdInAm cetana-sambanDaH sAkzAt-eva-astu kim
   mahadādipraṇālikayeti cet |	mahat-Adi-praNAlikayA-iti ced |
   tat kiṃ citireva viṣayabandhanasvabhāvā tathā sati caityanyanityatayā	tat kim citiH-eva vizaya-banDana-svaBAvA taTA sati ca-eti-anya-nitya-tayA
   mokṣaḥ kadāpi na syāt |	mokzaH kadApi na syAt |
   atha caitanyaṃ prakṛtau pratibimbitaṃ prakṛtiviṣayayostu sākṣāt sambandhaḥ	aTa cEtanyam prakRtO pratibimbitam prakRti-vizayayoH-tu sAkzAt sambanDaH
   syāt kiṃ mahadādineti cet tathāhi puruṣavannityatayā	syAt kim mahat-AdinA-iti ced taTA-hi puruza-vat-nitya-tayA
   punaranirmokṣāpattireva |	punar-anirmokza-ApattiH-eva |
   atha citirviṣayasambaddhasvabhāvā māstu viṣayā eva citisambaddhasvabhāvāḥ	aTa citiH-vizaya-sambadDa-svaBAvAH mA-astu vizayAH eva citi-sambadDa-svaBAvAH
   santu tathā ca viṣayatirobhāve mokṣaḥ syāditi cet tarhīdaṃ dṛṣṭamiti na	santu taTA ca vizaya-tiroBAve mokzaH syAt-iti ced tarhi-idam dRzwam-iti na
   syāt sarvathā citisambandhasvābhāvyenāvyavadhānāt |	syAt sarvaTA citi-sambanDa-svABAvyena-avyavaDAnAt |
   atha viṣayā indriyadvārā citisambaddhātmānaḥ santu dṛṣṭādṛṣṭavyavahārādi	aTa vizayAH indriya-dvArA citi-sambadDa-AtmAnaH santu dRzwa-adRzwa-vyavahAra-Adi
   sannikarṣaviprakarṣābhyāmupapatsyata iti cenna vyāsaṅgānupapatteḥ	sannikarza-viprakarzAByAm-upapatsyate iti ced-na vyAsaFga-anupapatteH
   indriyasambaddhe viṣaye jñānotpatterāvaśyakatvāt |	indriya-sambadDe vizaye jQAna-utpatteH-AvaSyaka-tvAt |
   atha vyāsaṅgānupapattyā manaḥ kalpyatāṃ kimahaṃkāreṇa maivaṃ evaṃ ca sati	aTa vyAsaFga-anupapattyA manaH kalpyatAm kim-ahaMkAreNa mA-evam evam ca sati
   svasmin vyāghrohaṃ varāhohamiti nāropayet kiṃtvindriyaṃ manodvārā	svasmin vyAGroham varAhoham-iti na-Aropayet kiMtu-indriyam manaH-dvArA
   citisambaddhaṃ svakīyaṃ naratvameva gṛhṇīyāt |	citi-sambadDam svakIyam nara-tvam-eva gRhNIyAt |
   athaivamahaṃkārostu svapnadaśāyāmāropārthaṃ buddhitattve na mānamasti	aTa-evam-ahaMkAroH-tu svapna-daSAyAmAropa-arTam budDi-tattve na mAnam-asti
   maivaṃ suṣuptyavasthāyāṃ manovadahaṃkāropi nivṛttavyāpāra eva tathā ca	mA-evam suzupti-avasTAyAm manaH-vat-ahaMkAra-upi nivRtta-vyApAraH eva taTA ca
   śvāsaprayojakajīvanayoniyatnasya vyāpāraḥ syāditi tadanurodhena	SvAsa-prayojaka-jIvana-yoni-yatnasya vyApAraH syAt-iti tad-anuroDena
   buddhitattvasyāpyāvaśyakatvāt tasmādbuddhitattvaṃ parigamena(?) sambaddho	budDi-tattvasya-api-AvaSyaka-tvAt tasmAt-budDi-tattvam parigamena(?) sambadDaH-
   viṣayo gajaturagamahiṣādiḥ puruṣeṇa caitanyena sambadhyate tata	vizayaH gaja-turaga-mahiza-AdiH puruzeNa cEtanyena sambaDyate tata
   āsaṃsārabuddhitattvanāśādeva ca mokṣa iti nānirmokṣaḥ |	AsaMsAra-budDi-tattva-nASAt-eva ca mokzaH iti na-anirmokzaH |
   akāraṇamakāryaṃ ca kūṭasthacaitanyarūpaḥ puruṣaḥ atrāyaṃ puruṣaḥ svayaṃ	akAraNam-akAryam ca kUwasTa-cEtanya-rUpaH puruzaH atra-ayam puruzaH svayam
   jyotiriti śrutyā tāvat svaprakāśamātmano 'bhidhīyate svaprakāśaṃ ca	jyotiH-iti SrutyA tAvat sva-prakASam-AtmanaH aBiDIyate sva-prakASam ca
   vijñānameva tenātmanaḥ svaprakāśatvamabhidadhatīyaṃ śrutirvijñānātmakatāṃ	vijQAnam-eva tena-AtmanaH sva-prakASa-tvam-aBidaDatIyam SrutiH-vijQAna-Atmaka-tAm
   puruṣasyāvedayati |	puruzasya-Avedayati |
   na ca kṣaṇikasya jñānasya nityapuruṣātmakatvaṃ sambhavatīti jñānasya	na ca kzaNikasya jQAnasya nitya-puruza-Atmaka-tvam samBavati-iti jQAnasya
   kṣaṇabhaṅguratvāsiddheḥ vināśavyavahārasya tava	kzaNa-BaFgura-tva-asidDeH vinASa-vyavahArasya tava
   ghaṭākāśadivināśavyavahāravadaupādhikatvenāpyupapatteḥ	Gawa-AkASa-divinASa-vyavahAra-vat-OpADika-tvena-api-upapatteH
   puruṣātiriktacaitanyasvīkartustavāpi mate jñānasya kṣaṇikatve mānābhāvaḥ	puruza-atirikta-cEtanya-svIkartuH-tava-api mate jQAnasya kzaNika-tve mAna-aBAvaH
   anyathā kālāntare 'nubhūtasmaraṇānupapattiḥ |	anyaTA kAla-antare anuBUta-smaraNa-anupapattiH |
   na ca saṃskāro dvāraṃ tatkalpanāpekṣayā jñānasya sthairyakalpanāyāṃ	na ca saMskAraH dvAram tad-kalpanA-apekzayA jQAnasya sTErya-kalpanAyAm
   lāghavāt nityatvāccāsau na kasyacidvikāraḥ na vā kāraṇaṃ svaprakāśatvāt	lAGavAt nitya-tvAt-ca-asO na kasyacid-vikAraH na vA kAraNam sva-prakASa-tvAt-
   yadi hi svaprakāśasyāpyasya prakṛtitvamāśrīyate	yadi hi sva-prakASasya-api-asya prakRti-tvam-ASrIyate
   tarhyetadvikṛtitvenābhimatasyāpi svaprakāśatvamasya vā jaḍatvamāpadyeta	tarhi-etat-vikRti-tvena-aBimatasya-api sva-prakASa-tvam-asya vA jaxa-tvam-Apadyeta
   samānayoreva prakṛtivikṛtibhāvopalambhāt bhedāgrahācca niṣkriyepi puruṣe	samAnayoH-eva prakRti-vikRti-BAva-upalamBAt Beda-agrahAt-ca nizkriyepi puruze
   kartṛtvābhimānaḥ evaṃ sukhaduḥkhādivyavahāropi tathāhi	kartR-tva-aBimAnaH evam suKa-duHKa-Adi-vyavahAropi taTA-hi
   pariśuddhacaitanyavigrahaḥ prakṛtivikṛtibhāvānapetataṭasthaḥ	pariSudDa-cEtanya-vigrahaH prakRti-vikRti-BAva-anapeta-tawa-sTaH
   puṣkarapalāśavannirlepo	puzkara-palASa-vat-nirlepaH-
   'pyantaḥkaraṇākārapariṇataprakṛtitādātmyamavivekalakṣaṇamavidyayā	api-antaHkaraNa-AkAra-pariNata-prakRti-tAdAtmyam-aviveka-lakzaNam-avidyayA
   pratipadyate tataścetaretarādhyāsādantaḥkaraṇāvṛttīnāṃ duḥkhādīnāṃ puruṣe	pratipadyate tatas-ca-itarA-itara-aDyAsAt-antaHkaraNa-AvRttInAm duHKa-AdInAm puruze
   puruṣadharmāṇāṃ ciccaitanyādīnāmantaḥkaraṇe 'dhyāsādahaṃ	puruza-DarmANAm cit-cEtanya-AdInAm-antaHkaraNe aDyAsAt-aham
   duḥkhītyādivyavahāro bhavatīti |	duHKI-iti-Adi-vyavahAraH Bavati-iti |
   avidyānāmātāttvikī khyātiḥ sā ca tamoguṇodrekādāvirbhavantī	avidyA-nAm-AtAt-tvikI KyAtiH sA ca tamaH-guNa-udrekAt-AvirBavantI
   viviktayostādātmyamavabhāsayati |	viviktayoH-tAdAtmyam-avaBAsayati |
   tataścottareṣāmasmitārāgadveṣābhiniveśānāṃ kleśaśabdābhidheyānāṃ	tatas-ca-uttarA-izAm-asmitA-rAga-dveza-aBiniveSAnAm kleSa-Sabda-aBiDeyAnAm
   heturavidyeti gīyate |	hetuH-avidyA-iti gIyate |
   tatsiddhaṃ nirlepa evāyamiti |	tad-sidDam nirlepaH eva-ayam-iti |
   asaṅgo hyayamiti śruterupapadyate ca |	asaFgaH hi-ayam-iti SruteH-upapadyate ca |
   na ca kopyasya vyāpāra iti ālocanaṃ tāvadindriyavyāpāraḥ vikalpastu	na ca kopyasya vyApAraH iti Alocanam tAvat-indriya-vyApAraH vikalpaH-tu
   manasaḥ abhimānohaṃkārasya kṛtyadhyavasāyo buddheḥ |	manasaH aBimAna-UhaMkArasya kRtI-aDyavasAyaH budDeH |
   atha kṛtyadhyavasāyaḥ kṛtimattayā jñānaṃ tatkathamacetanāyā buddheriti	aTa kRtI-aDyavasAyaH kRtimat-tayA jQAnam tat-kaTam-acetanAyAH budDeH-iti
   buddhiraṃśatrayavatī puruṣoparāgo viṣayoparāgo vyāpārāveśaśceti |	budDiH-aMSa-trayavatI puruza-uparAgaH vizaya-uparAgaH vyApAra-AveSaH-ca-iti |
   bhavati hi mamedaṃ kartavyamiti tatra mametyaṃśaścetanasya	Bavati hi mama-idam kartavyam-iti tatra mama-iti-aMSaH-cetanasya
   darpaṇanirmalāyā buddheḥ pratibimba upadhānaṃ taccātāttvikameva caitanyena	darpaNa-nirmalAyAH budDeH pratibimbaH upaDAnam tat-ca-atAttvikam-eva cEtanyena
   buddhervāstavasambandhābhāvāt yathā darpaṇaṃ mukhasambandhamantareṇāpi	budDeH-vAstava-sambanDa-aBAvAt yaTA darpaNam muKa-sambanDam-antareNa-api
   puruṣabhramastadvadihāpi |	puruza-BramaH-tadvat-iha-api |
   idamiti viṣayopadhānaṃ tacca vāstavameka indriyapraṇālikayā buddhau	idam-iti vizaya-upaDAnam tat-ca vAstavam-ekaH indriya-praNAlikayA budDO
   jñānarūpaviṣayasambandhāt darpaṇasyeva niḥśvāsābhihatasya malinimā	jQAna-rUpa-vizaya-sambanDAt darpaNasya-iva niHSvAsa-aBihatasya malinimA
   pāramārthikaḥ puruṣoparāgaḥ viṣayoparāgamāhimnā ca kṛtimattayādhyavasāyaḥ	pAramArTikaH puruza-uparAgaH vizaya-uparAga-mAhimnA ca kRti-mat-tayA-aDyavasAyaH
   ayameva vyāpārāveśaḥ |	ayam-eva vyApAra-AveSaH |
   atha jñānameva caitanyaṃ kathamanayorbheda iti ucyate	aTa jQAnam-eva cEtanyam kaTam-anayoH-BedaH iti ucyate
   kṛtyadhyavasāyalakṣaṇavyāpāraviśiṣṭā buddhirindriyapraṇālikayā	kRtI-aDyavasAya-lakzaNa-vyApAra-viSizwA budDiH-indriya-praNAlikayA
   buddherviṣayasya ghaṭādeḥ sambandho vṛttiviśeṣastadeva jñānaṃ	budDeH-vizayasya Gawa-AdeH sambanDaH vRtti-viSezaH-tat-eva jQAnam
   viṣayoparāgeṇa saha yaḥ puruṣoparāgasyātāttvikaḥ sambandhaḥ sa upalabdhiḥ	vizaya-uparAgeNa saha yaH puruza-uparAgasya-atAttvikaH sambanDaH saH upalabDiH
   yathā darpaṇaniṣṭhā malinimā darpaṇapratibimbitamukhe dṛśyate tatheti	yaTA darpaNa-nizWA malinimA darpaNa-pratibimbita-muKe dRSyate taTA-iti
   yāvat |	yAvat |
   tathā ghaṭamahaṃ jānāmītyanuvyavasāyākhyopalabdhiriti vibhāvanīyam |	taTA Gawam-aham jAnAmi-iti-anuvyavasAya-AKya-upalabDiH-iti viBAvanIyam |
   tadeva jñānaṃ sukhaduḥkhecchādveṣaprayatnadharmādharmarūpā aṣṭau bhāvā	tat-eva jQAnam suKa-duHKa-icCA-dveza-prayatna-Darma-aDarma-rUpAH azwO BAvA
   buddhereva ahaṃ jāne sukhītyādisāmānādhikaraṇyapratīteḥ |	budDeH-eva aham jAne suKI-ityAdi-sAmAna-aDikaraNya-pratIteH |
   nanu yatraite dharmāḥ sa eva cetanaḥ kiṃ na syāditi cenna	nanu yatra-ete DarmAH saH eva cetanaH kim na syAt-iti ced-na
   anityadharmarūpatayā pariṇāmitvāt dharmadharmiṇorabhedāt |	anitya-Darma-rUpa-tayA pariNAmi-tvAt Darma-DarmiNoH-aBedAt |
   ye punastayorbhedaṃ pratipannāstārkikaprabhṛtayaste tāvannīlo ghaṭā	ye punar-tayoH-Bedam pratipannAH-tArkika-praBRtayaH-te tAvat-nIlaH GawA
   ityādyabhedāvagāhipratyayamapaśyanta upekṣaṇīyāḥ |	ityAdya-Beda-avagAhi-pratyayam-apaSyantaH upekzaNIyAH |
   nanu pradhānasyācaitanyasya kathaṃ jagatkartṛtvaṃ yat khalu nāmnā rūpeṇa	nanu praDAnasya-AcEtanyasya kaTam jagat-kartR-tvam yat Kalu nAmnA rUpeNa
   ca vyākriyate taccetanakartṛkaṃ dṛṣṭaṃ yathā ghaṭādi |	ca vyAkriyate tad-cetana-kartRkam dRzwam yaTA Gawa-Adi |
   vivādādhyāsitaṃ ca jagannāmarūpeṇa vyākṛtaṃ tasmāccetanakartṛkamiti	vivAda-aDyAsitam ca jagat-nAma-rUpeNa vyAkRtam tasmAt-cetana-kartRkam-iti
   sambhāvyate cetano hi buddhāvālikhya nāmarūpe ghaṭā iti nāmnā rūpeṇa ca	samBAvyate cetanaH hi budDA=-AliKya nAma-rUpe GawAH iti nAmnA rUpeNa ca
   kambugrīvādinā bāhyaṃ ghaṭaṃ niṣpādayati |	kambu-grIva-AdinA bAhyam Gawam nizpAdayati |
   ata eva ghaṭasya nivartyasyāpyantaḥsaṃkalpātmanā siddhasya	atas eva Gawasya nivartyasya-api-antar-saMkalpa-AtmanA sidDasya
   karmakārakabhāvo ghaṭaṃ karotīti |	karma-kAraka-BAvaH Gawam karoti-iti |
   atra vadāmaḥ caitanyasya jagadupādānatve jagato jaḍatvānupapattiḥ yat	atra vadAmaH cEtanyasya jagat-upAdAna-tve jagataH jaxa-tva-anupapattiH yat-
   kāryaṃ taccetanakartṛkamiti vyāptyā śarīrī kartā syāt kiṃ ca tathāpi	kAryam tad-cetana-kartRkam-iti vyAptyA SarIrI kartA syAt kim ca taTA-api
   jñānasya caitanyaviśiṣṭasya kṣityādijanakatve mānābhāvaḥ	jQAnasya cEtanya-viSizwasya kziti-Adi-janaka-tve mAna-aBAvaH
   kulālādijñānecchayoḥ kṛtijanakatvenaivānyathāsiddhatvāt īśvarakṛteśca	kulAla-Adi-jQAna-icCayoH kRti-janaka-tvena-eva-anyaTA-sidDa-tvAt ISvara-kRteH-ca
   janyatvāt |	janya-tvAt |
   atha yaḥ kṛtimān sa jñānavāniti vyāptyā tatsiddhiḥ evaṃ hi yo jñānavān sa	aTa yaH kRtimAn sa jQAnavAn-iti vyAptyA tad-sidDiH evam hi yaH jQAnavAn sa
   sukhītyādivyāptyā sukhamapīśvare syāt aprayojakatvaṃ cet tulyaṃ tavāpi |	suKI-ityAdi-vyAptyA suKam-api-ISvare syAt aprayojaka-tvam ced tulyam tava-api |
   karmaiva jagatkāraṇamityapi ye pratipannāste tāvannatyantaṃ pārihartavyāḥ	karma-eva jagatkAraNam-iti-api ye pratipannAH-te tAvat-nati-antam pArihartavyAH
   dharmādharmātmakārthānarthalakṣaṇacodanālakṣaṇasya prakṛtyabhedāt	Darma-aDarma-Atmaka-arTa-anarTa-lakzaNa-codanA-lakzaNasya prakRti-aBedAt-
   buddhyākārapariṇatāyā eva prakṛteraṣṭau bhāvā ityabhyupagamāt /	budDi-AkAra-pariNatAyAH eva prakRteH-azwO BAvAH iti-aByupagamAt /
   athedānīṃ pramāṇaṃ vivecayāmaḥ |	aTa-idAnIm pramANam vivecayAmaH |
   tat tāvat trividham pratyakṣānugamānāgamabhedāt |	tat tAvat triviDam pratyakza-anugama-anAgama-BedAt |
   pratyakṣapramākaraṇaṃ pratyakṣam |	pratyakza-pramAkaraNam pratyakzam |
   liṅgamanumānam |	liFgam-anumAnam |
   athātītānāgatayoḥ kathaṃ liṅgabhāvaḥ jātyā dharmādharmātmanā tatsattvāt |	aTa-atIta-anAgatayoH kaTam liFga-BAvaH jAtyA Darma-aDarma-AtmanA tad-sattvAt |
   āptavacanaṃ śabdaḥ yathāsminnarapatinilaye gajarathaturagāḥ santīti |	Apta-vacanam SabdaH yaTA-asmin-narapati-nilaye gaja-raTa-turagAH santi-iti |
   pānthasakalādhyāyavacana(?)manumāne caritārthatvānnopamānamarhati |	pAnTa-sakala-aDyAya-vacana-(?)manu-mAne caritArTa-tvAt-na-upamAnam-arhati |
   arthāpattirabhāvaśca sambhavaśceṣṭitaṃ tathā /	arTApattiH-aBAvaH-ca samBavaH-cezwitam taTA /
   naitihyamāgamātaddhi vyaktamanyatra vistarāt //	na-Etihyam-Agama-Atat-hi vyaktam-anyatra vistarAt //
   sa cāyaṃ puruṣaḥ pratiśarīraṃ bhinnaḥ |	sa ca-ayam puruzaH pratiSarIram BinnaH |
   tathāhi vimatāni śarīrāṇi svasaṃkhyāsaṃkhyeyātmavanti śarīratvāt	taTA-hi vimatAni SarIrANi sva-saMKyA-saMKyeya-Atmavanti SarIra-tvAt-
   sampratipannavat kiṃ caivaṃ yathaikasminneva jīvati devadatte śarīre jāte	sampratipanna-vat kim ca-evam yaTA-ekasmin=-eva jIvati devadatte SarIre jAte
   vā ceṣṭāvati vā mṛte vā bhāvopi jātaceṣṭāvān mṛtaḥ kileti loko vyavaharati	vA cezwAvati vA mRte vA BAvopi jAta-cezwAvAn mRtaH kila-iti lokaH vyavaharati
   tathā śarīrāntarepi tathaiva vyavahārāt tasmāt puruṣabhedobhyupeyaḥ |	taTA SarIra-antarepi taTA-eva vyavahArAt tasmAt puruza-Beda-uByupeyaH |
   ekamevādvitīyamityādiśruteśca kathañcidupacaritārthatvena tathā ātmano hi	ekam-eva-advitIyam-iti-Adi-SruteH-ca kaTaQcid-upacarita-arTa-tvena taTA AtmanaH hi
   vibhuniyatvādabhinnadeśakālā ityekatvenocyate ajo hyeko juṣamāṇo 'nuśete	viBu-niya-tvAt-aBinna-deSa-kAlAH iti-eka-tvena-ucyate ajaH hi-ekaH juzamANaH anuSete
   jahātyenāṃ bhuktabhogāmajo 'nya ityādiśruteśca puruṣabhedamavagacchāmaḥ |	jahAti-enAm Bukta-BogAm-ajaH anyaH iti-Adi-SruteH-ca puruza-Bedam-avagacCAmaH |
   kiṃ punarasya prayojanaṃ niḥśreyasaṃ kiṃ tat akhilānarthamūlabhūtāyā	kim punar-asya prayojanam niHSreyasam kim tat aKila-anarTa-mUla-BUtAyA
   avidyāyāḥ sattvātiśayaviśeṣāvirbhūtavidyayā vināśe sati tatpuruṣasya	avidyAyAH sattva-atiSaya-viSeza-AvirBUta-vidyayA vinASe sati tatpuruzasya
   sahajacaitanyātmanāvasthānaṃ tanmokṣāparaparyāyaṃ niḥśreyasaṃ	sahaja-cEtanya-AtmanA-avasTAnam tat-mokza-apara-paryAyam niHSreyasam
   prakṛtipuruṣavivekajñānaṃ ca taddhetuḥ /	prakRti-puruza-viveka-jQAnam ca tad-hetuH /
   nanu prakṛternityatvāt punarapi tamodrekasambhavādavidyāvirbhāvasambhave	nanu prakRteH-nitya-tvAt punar-api tama-udreka-samBavAt-avidyA-virBAva-samBave
   muktipracyutiḥ syāditi |	mukti-pracyutiH syAt-iti |
   naitat dṛḍhatamacittavṛttinirodhalakṣaṇayogabalāt punarudrekānupapatteḥ |	na-etat dRXatama-citta-vRtti-niroDa-lakzaNa-yoga-balAt punar-udreka-anupapatteH |
   yadāhuḥ sa tu dīrghakālanairantaryasatkārasevito	yat-AhuH sa tu dIrGa-kAla-nErantarya-satkAra-sevitaH-
   dṛḍhabhūmirvyutthānasaṃskāreṇa na bādhyata iti |	dRXa-BUmiH-vyutTAna-saMskAreNa na bADyate iti |
   atha nirlepasyāsya mahāpuruṣasya sambandha eva na kuto 'pavarga iti	aTa nirlepasya-asya mahApuruzasya sambanDaH eva na kutas apavargaH iti
   satyamāha kiṃ tu prakṛtereva bandhamokṣau puṃsyupacaryete tadāhuḥ |	satyam-Aha kim tu prakRteH-eva banDa-mokzO puMsi-upacaryete tat-AhuH |
   rūpaiḥ saptabhirevaṃ badhnātyātmānamātmanā prakṛtiḥ /	rUpEH saptaBiH-evam baDnAti-AtmAnam-AtmanA prakRtiH /
   saiva ca puruṣasyārthaṃ vimocayatyekarūpeṇa // iti /	sA-eva ca puruzasya-arTam vimocayati-eka-rUpeNa // iti /
   ayamarthaḥ dharmādharmavairāgyāvairāgyaiśvaryānaiśvaryajñānājñānānyaṣṭau	ayam-arTaH Darma-aDarma-vErAgya-avErAgya-ESvaryA-nESvarya-jQAna-ajQAnAni-azwO
   prakṛtirūpāṇi tatra jñānavyatiriktaiḥ dharmādharmādyaiḥ saptabhī rūpaiḥ	prakRti-rUpANi tatra jQAna-vyatiriktEH Darma-aDarma-AdyEH saptaBiH rUpEH
   prakṛtirātmanaivātmānaṃ badhnāti ekarūpeṇa jñānākhyena ca vimocayatīti |	prakRtiH-AtmanA-eva-AtmAnam baDnAti eka-rUpeNa jQAna-AKyena ca vimocayati-iti |
   yadāhuḥ |	yat-AhuH |
   dharmeṇa gamanamūrdhvaṃ gamanamadhastādbhavatyadharmeṇa /	DarmeNa gamanam-UrDvam gamanam-aDastAt-Bavati-aDarmeNa /
   jñānena cāpavargo viparyayādiṣyate bandham // iti /	jQAnena ca-apavargaH viparyayAt-izyate banDam // iti /
   śiṣṭaṃ sakalamakalaṅkaṃ cābhyudayasiddhāntasiddhamityupekṣitamiti |	Sizwam sakalam-akalaFkam ca-aByudaya-sidDAnta-sidDam-iti-upekzitam-iti |
   darśitānarthamūlāya sarvatattvārthadarśine /	darSita-anarTa-mUlAya sarva-tattva-arTa-darSine /
   karuṇāpūrṇacittāya kapilāya namo namaḥ //	karuNA-pUrNa-cittAya kapilAya namaH namaH //
   iti sāṃkhyārthatattvapradīpikā samāptā ||	iti sAMKya-arTa-tattva-pradIpikA samAptAH ||
