   bhīṣmaparva	BIzma-parva
   nārāyaṇaṃ namaskṛtya naraṃ caiva narottamam /	nArAyaNam namaskRtya naram ca-eva narottamam /
   devīṃ sarasvatīṃ vyāsaṃ tato jayamudīrayet // Bhmj_6.1 //	devIm sarasvatIm vyAsam tatas jayam-udIrayet // Bhmd-_6.1 //
   āsūryakiraṇākrāntājjagato janagocarāt /	AsUrya-kiraNa-AkrAntAt-jagataH jana-gocarAt /
   puṇyadhāmni kurukṣetre samāyāteṣu rājasu // Bhmj_6.2 //	puNya-DAmni kurukzetre samAyAtezu rAjasu // Bhmd-_6.2 //
   ekībhūteṣu sainyeṣu kurupāṇḍavasaṃgare /	ekIBUtezu sEnyezu kuru-pANxava-saMgare /
   vṛddhabālāvaśeṣāsu dikṣu yātāsu śūnyatām // Bhmj_6.3 //	vRdDa-bAla-avaSezAsu dikzu yAtAsu SUnyatAm // Bhmd-_6.3 //
   dāruṇeṣu nimitteṣu prādurbhūteṣu sarvataḥ /	dAruNezu nimittezu prAdurBUtezu sarvatas /
   mitho dṛṣṭipathaṃ yāte patākābhirbaladvaye // Bhmj_6.4 //	miTas dRzwi-paTam yAte patAkABiH-bala-dvaye // Bhmd-_6.4 //
   sotsāhaṃ dadhmatuḥ śaṅkhaṃ hṛṣīkeśadhanaṃjayau /	sa-utsAham daDmatuH SaFKam hRzIkeSa-DanaMjayO /
   yayorgambhīraghoṣeṇa bhuvanāni cakampire // Bhmj_6.5 //	yayoH-gamBIra-GozeNa BuvanAni cakampire // Bhmd-_6.5 //
   viṣamastho na hantavyo na ca senāvinirgataḥ /	vizama-sTaH na hantavyaH na ca senA-vinirgataH /
   na nivṛtte raṇe ceti maryādāṃ cakrire nṛpāḥ // Bhmj_6.6 //	na nivRtte raNe ca-iti maryAdAm cakrire nRpAH // Bhmd-_6.6 //
   atrāntare samabhyetya pārāśaryo munīśvaraḥ /	atra-antare samaByetya pArASaryaH muni-ISvaraH /
   viṣaṇṇaṃ mandiragataṃ dhṛtarāṣṭramabhāṣata // Bhmj_6.7 //	vizaNNam mandira-gatam DRtarAzwram-aBAzata // Bhmd-_6.7 //
   vīrāṇāṃ bhūmipālānāmaśeṣe 'sminsamāgame /	vIrANAm BUmipAlAnAm-aSeze asmin-samAgame /
   kṣattrasya saṃkṣayo rājanviṣamaḥ samupasthitaḥ // Bhmj_6.8 //	kzattrasya saMkzayaH rAjan-vizamaH samupasTitaH // Bhmd-_6.8 //
   divyaṃ gṛhāma nayanaṃ svayaṃ yuddhaṃ vilokaya /	divyam gRhAma nayanam svayam yudDam vilokaya /
   ityukte muninā rājā jagādākulitāśayaḥ // Bhmj_6.9 //	iti-ukte muninA rAjA jagAda-Akulita-ASayaH // Bhmd-_6.9 //
   bhagavānbandhunidhanaṃ nāhaṃ draṣṭuṃ samutsahe /	BagavAn-banDu-niDanam na-aham drazwum samutsahe /
   bhāvyasyāvaśyabhāvitvānna ca vārayituṃ kṣamaḥ // Bhmj_6.10 //	BAvyasya-avaSya-BAvi-tvAt-na ca vArayitum kzamaH // Bhmd-_6.10 //
   ityuktavati bhūpāle saṃjayaṃ varado muniḥ /	iti-uktavati BUpAle saMjayam vara-daH muniH /
   vidhāya divyanayanaṃ punaḥ kṣitipamabhyadhāt // Bhmj_6.11 //	viDAya divya-nayanam punar kzitipam-aByaDAt // Bhmd-_6.11 //
   ayaṃ te nikhilaṃ yuddhaṃ kathayiṣyati saṃjayaḥ /	ayam te niKilam yudDam kaTayizyati saMjayaH /
   nāsya kiṃcidavijñātaṃ divyadṛṣṭerbhaviṣyati // Bhmj_6.12 //	na-asya kiMcid-avijQAtam divya-dRzweH-Bavizyati // Bhmd-_6.12 //
   kṛtānto jṛmbhate rājñāṃ dhṛtarāṣṭra tavānayāt /	kRtAntaH jRmBate rAjQAm DRtarAzwra tava-anayAt /
   dṛśyante durnimittāni kṣayakarṇejapāni yat // Bhmj_6.13 //	dRSyante durnimittAni kzaya-karNejapAni yat // Bhmd-_6.13 //
   saureṇa pīḍitā gāḍhaṃ rohiṇī jvalitā diśaḥ /	sOreNa pIxitA gAXam rohiNI jvalitAH diSaH /
   viparītā prasūtiśca kabandhenāvṛto raviḥ // Bhmj_6.14 //	viparItA prasUtiH-ca kabanDena-AvRtaH raviH // Bhmd-_6.14 //
   kravyādairāvṛtaṃ vyoma meghā varṣanti śoṇitam /	kravyAdEH-AvRtam vyoma meGAH varzanti SoNitam /
   kimanyadrājamahiṣī hā mahī na bhaviṣyati // Bhmj_6.15 //	kim-anyat-rAja-mahizI hA mahI na Bavizyati // Bhmd-_6.15 //
   pradakṣiṇaśikho vahniḥ prasādo manasastathā /	pradakziNa-SiKaH vahniH prasAdaH manasaH-taTA /
   lakṣavyaktaṃ jayasyaitaddharmo yatrāsti tatra saḥ // Bhmj_6.16 //	lakza-vyaktam jayasya-etat-DarmaH yatra-asti tatra saH // Bhmd-_6.16 //
   śatānyekena jīyante naiko jeyaḥ śatairapi /	SatAni-ekena jIyante na-ekaH jeyaH SatEH-api /
   taralā hyasidhāreyaṃ niścayo nātra gaṇyate // Bhmj_6.17 //	taralA hi-asi-DArA-iyam niScayaH na-atra gaNyate // Bhmd-_6.17 //
   ityuktvāntarhite kṣipraṃ munīndre saṃjayaṃ nṛpaḥ /	iti-uktvA-antarhite kzipram muni-indre saMjayam nRpaH /
   papraccha dvīpasaṃsthānaṃ sa ca pṛṣṭho 'bhyabhāṣata // Bhmj_6.18 //	papracCa dvIpa-saMsTAnam sa ca pRzWaH aByaBAzata // Bhmd-_6.18 //
   rājanviśāle śītāṃśormaṇḍale darpaṇākṛtau /	rAjan-viSAle SItAMSoH-maNxale darpaNa-AkRtO /
   sphāraṃ sudarśanaṃ dvīpaṃ nikhilaṃ pratibimbitam // Bhmj_6.19 //	sPAram sudarSanam dvIpam niKilam pratibimbitam // Bhmd-_6.19 //
   ekataḥ pippalācchāyamanyataḥ śaśakākṛti /	ekatas pippalAcCAyam-anyatas SaSaka-AkRti /
   dvīpe 'sminmaṇlākāre lavaṇāmbudhiveṣṭite /	dvIpe asmin-maNla-AkAre lavaNa-ambuDi-vezwite /
   karṇikevāmbuje prāṃśurmadhye kanakaparvataḥ // Bhmj_6.20 //	karNikA-iva-ambuje prAMSuH-maDye kanakaparvataH // Bhmd-_6.20 //
   śayānā bhṛdharāścānye pārśvayostasya bhūbhṛtaḥ /	SayAnAH BRDarAH-ca-anye pArSvayoH-tasya BUBRtaH /
   sthitā himālayamukhāḥ spṛśantaḥ pūrvapaścimam // Bhmj_6.21 //	sTitAH himAlaya-muKAH spRSantaH pUrva-paScimam // Bhmd-_6.21 //
   himavānhemakūṭaśca niṣadaśceti dakṣiṇe /	himavAn-hemakUwaH-ca nizadaH-ca-iti dakziNe /
   uttare śṛṅgavānnīlaḥ śvetaśceti mahābalāḥ // Bhmj_6.22 //	uttare SRFgavAn-nIlaH SvetaH-ca-iti mahA-balAH // Bhmd-_6.22 //
   eṣāṃ ratnavicatrāṇāmantare varṣabhūmayaḥ /	ezAm ratna-vicatrANAm-antare varza-BUmayaH /
   karmabhūrbhārataṃ varṣamanyāśca phalabhūmayaḥ // Bhmj_6.23 //	karma-BUH-BAratam varzam-anyAH-ca Pala-BUmayaH // Bhmd-_6.23 //
   harivarṣamukheṣveva prajāsargaḥ smaropamaḥ /	hari-varza-muKezu-eva prajA-sargaH smara-upamaH /
   sthānaṃ sukṛtināṃ yatra vikhyātā gaṇḍikā iti // Bhmj_6.24 //	sTAnam sukRtinAm yatra viKyAtA gaNxikAH iti // Bhmd-_6.24 //
   jambūkhaṇḍaṃ tathā meroradho yatphalavisrutā /	jambUKaNxam taTA meroH-aDas yat-Pala-visrutA /
   jātā jambūnadī śubhrā jāmbunadavidhāyinī // Bhmj_6.25 //	jAtA jambUnadI SuBrA jAmbunada-viDAyinI // Bhmd-_6.25 //
   uttarāḥ kuravaḥ pītvā tāmeva gatamṛtyavaḥ /	uttarAH kuravaH pItvA tAm-eva gata-mRtyavaH /
   divaspṛśastarestasya nāmnedaṃ dvīpamucyate // Bhmj_6.26 //	diva-spRSaH-tareH-tasya nAmnA-idam dvIpam-ucyate // Bhmd-_6.26 //
   ityuktvā saṃjayo gatvā kurukṣetre rāṇāṅgaṇe /	iti-uktvA saMjayaH gatvA kurukzetre rANa-aFgaNe /
   sametya dhṛtarāṣṭrāya śaśaṃya svabhaṭakṣayam // Bhmj_6.27 //	sametya DRtarAzwrAya SaSaMya sva-Bawa-kzayam // Bhmd-_6.27 //
   ***** jambūkhaṇḍanirmāṇam || 1 || *****	***** jambUKaNxa-nirmANam || 1 || *****
   śṛṇu rājanhatānantasāmantaḥ śantanoḥ sutaḥ /	SRNu rAjan-hata-ananta-sAmantaH SantanoH sutaH /
   vidadhe pāṇḍuputrāṇāṃ yathā vijayasaṃśayam // Bhmj_6.28 //	vidaDe pANxu-putrANAm yaTA vijaya-saMSayam // Bhmd-_6.28 //
   vajrasūcīmukhākhyābhyāṃ pyūhābhyāṃ rājakuñjaraiḥ	vajra-sUcI-muKa-AKyAByAm pyUhAByAm rAja-kuQjarEH
   mitho vyūḍheṣvanīkeṣu gāṅgeyenārjunena ca // Bhmj_6.29 //	miTas vyUXezu-anIkezu gAFgeyena-arjunena ca // Bhmd-_6.29 //
   tasminkṣattrakṣayakṣetre sarvakṣattrasamāgame /	tasmin-kzattra-kzaya-kzetre sarva-kzattra-samAgame /
   duryodhane 'tisaṃrabdhe pṛthusainyābhimānini // Bhmj_6.30 //	duryoDane ati-saMrabDe pRTu-sEnya-aBimAnini // Bhmd-_6.30 //
   gāṅgeyaśaṅkhanādena samudbhūte balārṇave /	gAFgeya-SaFKa-nAdena samudBUte bala-arNave /
   śaṅkhaśabdena pārthānāṃ pāñcajanyānuyāyinā // Bhmj_6.31 //	SaFKa-Sabdena pArTAnAm pAQcajanya-anuyAyinA // Bhmd-_6.31 //
   pūrite bhuvanābhoge dikṣu visphūrjitāsviva /	pUrite Buvana-ABoge dikzu visPUrjitAsu-iva /
   sarvasenāśrayaḥ śrīmānvijayo 'cyutasārathiḥ // Bhmj_6.32 //	sarvasena-ASrayaH SrImAn-vijayaH acyuta-sAraTiH // Bhmd-_6.32 //
   dadarśa kurusenāsu gurusaṃbandhibāndhavān /	dadarSa kuru-senAsu guru-saMbanDi-bAnDavAn /
   nijapratāpadahane sa teṣāṃ śalabhāyitam /	nija-pratApa-dahane sa tezAm SalaBAyitam /
   matvā jagāda govindaṃ viṣaṇṇaḥ karuṇānidhiḥ // Bhmj_6.33 //	matvA jagAda govindam vizaNNaH karuNA-niDiH // Bhmd-_6.33 //
   aho vata vimūḍhānāṃ rājyaleśe sukhāya naḥ /	aho vata vimUXAnAm rAjya-leSe suKAya naH /
   kṛṣṇa bandhuvadhe 'pyasminsasaṃrambho 'yamudyamaḥ // Bhmj_6.34 //	kRzNa banDu-vaDe api-asmin-sa-saMramBaH ayam-udyamaH // Bhmd-_6.34 //
   avatīrya sadācārastutikramyakulasthitim /	avatIrya sat-AcAra-stuti-kramya-kula-sTitim /
   kathaṃ guruvadhaprāpyāṃ bhajedasmadvidhaṛ śriyam // Bhmj_6.35 //	kaTam guru-vaDa-prApyAm Bajet-asmad-viDaR Sriyam // Bhmd-_6.35 //
   ityuktvā sāsrunayano bībhatsuḥ kṛpayā rathe /	iti-uktvA sa-asru-nayanaH bIBatsuH kRpayA raTe /
   karādutsṛjya gāṇḍīvaṃ niṣasāda viṣādavān // Bhmj_6.36 //	karAt-utsRjya gANxIvam nizasAda vizAdavAn // Bhmd-_6.36 //
   ***** śrīmadbhagavadgītāsu prathamo 'dhyāyaḥ || 2 || *****	***** SrImat-Bagavat-gItAsu praTamaH aDyAyaH || 2 || *****
   taṃ dṛṣṭvā śokavivaśaṃ jagāda madhusūdanaḥ /	tam dRzwvA Soka-vivaSam jagAda maDusUdanaH /
   akāṇḍe dhairyasārasya keyaṃ kātaratā tava // Bhmj_6.37 //	akANxe DErya-sArasya kA-iyam kAtara-tA tava // Bhmd-_6.37 //
   tarasvī kṣatriyo mānī prāṇairapi yaśaḥkrayī /	tarasvI kzatriyaH mAnI prANEH-api yaSaH-krayI /
   nijāṃ kulasthitiṃ pārtha na dharmyāṃ hātumarhasi // Bhmj_6.38 //	nijAm kula-sTitim pArTa na DarmyAm hAtum-arhasi // Bhmd-_6.38 //
   saṃyuktaṃ vā viyuktaṃ vā nityaṃ dehena dehinam /	saMyuktam vA viyuktam vA nityam dehena dehinam /
   viśvamāyāprapañce 'smanko 'nuśocati tattvadhīḥ // Bhmj_6.39 //	viSva-mAyA-prapaQce asman-kaH anuSocati tattva-DIH // Bhmd-_6.39 //
   sukhādyavasthā dehasya kāle kāle yathāvidhāḥ /	suKa-Adi-avasTAH dehasya kAle kAle yaTAviDAH /
   dehino 'sya tathā dehāḥ sataḥ sattāvivarjitāḥ // Bhmj_6.40 //	dehinaH asya taTA dehAH sataH sattA-vivarjitAH // Bhmd-_6.40 //
   viṣayendriyasaṃyogānkṣayino harṣaśokadān /	vizaya-indriya-saMyogAn-kzayinaH harza-Soka-dAn /
   sahate yo viluptātmā nirvāṇaṃ tasya śāśvatam // Bhmj_6.41 //	sahate yaH vilupta-AtmA nirvANam tasya SASvatam // Bhmd-_6.41 //
   ajasya purāṇasya dehino 'syāvināśinaḥ /	ajasya purANasya dehinaH asya-avinASinaH /
   jīrṇaparṇaparāvṛttitulyeyaṃ dehakalpanā // Bhmj_6.42 //	jIrNa-parNa-parAvRtti-tulyA-iyam deha-kalpanA // Bhmd-_6.42 //
   ādimadhyāvasāneṣu vyaktāvyaktasvarūpiṇaḥ /	Adi-maDya-avasAnezu vyakta-avyakta-svarUpiNaH /
   sata evāsya satataṃ na virāmaḥ śarīriṇaḥ // Bhmj_6.43 //	sataH eva-asya satatam na virAmaH SarIriNaH // Bhmd-_6.43 //
   ayaśasyamatastyaktvā saṃkocaṃ vipulāśayaḥ /	ayaSasyam-atas-tyaktvA saMkocam vipula-ASayaH /
   jayājayau samaṃ matvā viśa svargonmukho raṇam // Bhmj_6.44 //	jaya-ajayO samam matvA viSa svarga-unmuKaH raNam // Bhmd-_6.44 //
   āsthāya yaugikīṃ buddhiṃ karmabandhavivarjitaḥ /	AsTAya yOgikIm budDim karma-banDa-vivarjitaH /
   śuṣkavedakriyāhīnaṃ guṇātītaṃ padaṃ bhuja // Bhmj_6.45 //	Suzka-veda-kriyA-hInam guNa-atItam padam Buja // Bhmd-_6.45 //
   sarvavedeṣu viduṣāmetadeva prayojanam /	sarva-vedezu viduzAm-etat-eva prayojanam /
   jalāśayeṣu pūrṇeṣu yathā salilahāriṇām // Bhmj_6.46 //	jalASayezu pUrNezu yaTA salila-hAriNAm // Bhmd-_6.46 //
   niḥsaṅgaḥ phalasaṃnyāsī kuru karma sadoditaḥ /	niHsaFgaH Pala-saMnyAsI kuru karma sadA-uditaH /
   parameśvaramevāhi(?)vāṇijyaṃ hi phalārthinām // Bhmj_6.47 //	parameSvaram-eva-ahi(?)vANijyam hi Pala-arTinAm // Bhmd-_6.47 //
   yadā te vītamohasya buddhiryāsyati nirvṛtim /	yadA te vIta-mohasya budDiH-yAsyati nirvRtim /
   kṛtī bhaviṣyasi tadā śruteṣvartheṣvanādaraḥ // Bhmj_6.48 //	kRtI Bavizyasi tadA Srutezu-arTezu-anAdaraH // Bhmd-_6.48 //
   iti bruvāṇaḥ pārthena sthitaprajñasya lakṣaṇam /	iti bruvANaH pArTena sTita-prajQasya lakzaNam /
   pṛṣṭaḥ samādhisaktasya bhagavānityabhāṣata // Bhmj_6.49 //	pRzwaH samADi-saktasya BagavAn-iti-aBAzata // Bhmd-_6.49 //
   īśvarādaparo nāhamiti svānandanirbharaḥ /	ISvarAt-aparaH na-aham-iti sva-Ananda-nirBaraH /
   nirastākhilasaṃkalpaḥ sthitaprajño 'bhidhīyate // Bhmj_6.50 //	nirasta-aKila-saMkalpaH sTita-prajQaH aBiDIyate // Bhmd-_6.50 //
   āste kūrma ivāṅgāni kāmānsaṃvṛtyayaḥ śrayam /	Aste kUrmaH iva-aFgAni kAmAn-saMvRtyayaH Srayam /
   viṣayādhyānavirahātsthitadhīrna sa naśyati // Bhmj_6.51 //	vizaya-aDyAna-virahAt-sTita-DIH-na sa naSyati // Bhmd-_6.51 //
   kaṣṭaistapobhirviṣayāḥ śuṣyantyeva rasaṃ vinā /	kazwEH-tapoBiH-vizayAH Suzyanti-eva rasam vinA /
   anādaraviraktānāṃ sadāpyadhyātmadarśinām // Bhmj_6.52 //	anAdara-viraktAnAm sadA-api-aDyAtma-darSinAm // Bhmd-_6.52 //
   nidrārlubhūtakāleṣu prabuddhistimireṣu yaḥ /	nidrA-arlu-BUta-kAlezu prabudDiH-timirezu yaH /
   sa mahābdhirivākṣobhyaḥ sthitiṃ brāhmīṃ prapadyate // Bhmj_6.53 //	sa mahA-abDiH-iva-akzoByaH sTitim brAhmIm prapadyate // Bhmd-_6.53 //
   ***** śrīgītāsu dvitīyo 'dhyāyaḥ || 3 || *****	***** SrIgItAsu dvitIyaH aDyAyaH || 3 || *****
   śrutvaitadarjunaḥ kṛṣṇamuvācākulitāśayaḥ /	SrutvA-etat-arjunaH kRzNam-uvAca-Akulita-ASayaH /
   kathamevaṃ vadanghore samare 'sminyunakṣi mām // Bhmj_6.54 //	kaTam-evam vadan-Gore samare asmin-yunakzi mAm // Bhmd-_6.54 //
   karmaṇaḥ śreyasī buddhirityuktvāpi svayaṃ vibho /	karmaNaH SreyasI budDiH-iti-uktvA-api svayam viBo /
   karma durmatiyogyaṃ māṃ praśaṃsasi vimohayan // Bhmj_6.55 //	karma durmati-yogyam mAm praSaMsasi vimohayan // Bhmd-_6.55 //
   śreyo vadetyuktavati śvetāśve keśavo 'bravīt /	SreyaH vada-iti-uktavati Sveta-aSve keSavaH abravIt /
   niṣṭhā prajñānakarmabhyāṃ mayoktā sāṃkhyayogayoḥ // Bhmj_6.56 //	nizWA prajQAna-karmaByAm mayA-uktA sAMKya-yogayoH // Bhmd-_6.56 //
   anārambhānna ca tyāgātkarmaṇo mucyate janaḥ /	anAramBAt-na ca tyAgAt-karmaNaH mucyate janaH /
   śrotrādayo balādasya dhāvantyeva svakarmasu // Bhmj_6.57 //	Srotra-AdayaH balAt-asya DAvanti-eva sva-karmasu // Bhmd-_6.57 //
   smaranti manasā sarvaṃ ruddhakarmendriyā api /	smaranti manasA sarvam rudDa-karmendriyAH api /
   mithyācārānatvasaktāḥ(?)karmiṇo niyatāntarāḥ // Bhmj_6.58 //	miTyA-AcArAnatva-saktAH(?)karmiNaH niyata-antarAH // Bhmd-_6.58 //
   śreyo hyakarmaṇaḥ karma na yajñaḥ karmaṇā vinā /	SreyaH hi-akarmaNaH karma na yajQaH karmaNA vinA /
   yajñaśeṣāśinaḥ puṇyadrumāḥ kevalabhoginaḥ // Bhmj_6.59 //	yajQa-Seza-ASinaH puNya-drumAH kevala-BoginaH // Bhmd-_6.59 //
   karmasthito 'pi niḥsaṃjño(saṅgo) yadā prāpnoti mānavaḥ /	karma-sTitaH api niHsaMjQaH-(saFgo) yadA prApnoti mAnavaH /
   ātmārāmadaśāstuṣṭhastadā kāryānnivartate // Bhmj_6.60 //	Atma-ArAma-daSAH-tuzWaH-tadA kAryAt-nivartate // Bhmd-_6.60 //
   karmaṇaiva gatāḥ siddhiṃ janakapramukhāḥ purā /	karmaNA-eva gatAH sidDim janaka-pramuKAH purA /
   tanmā kāryānnivartasva lokastvāmanuvartatām // Bhmj_6.61 //	tat-mA kAryAt-nivartasva lokaH-tvAm-anuvartatAm // Bhmd-_6.61 //
   mamāpi kṛtakṛtyasya karmedaṃ sthitirakṣiṇaḥ /	mama-api kRtakRtyasya karma-idam sTiti-rakziNaH /
   vinasyatyanyathā loko matpramāṇaviśṛṅkhalaḥ // Bhmj_6.62 //	vinasyati-anyaTA lokaH mad-pramANa-viSRFKalaH // Bhmd-_6.62 //
   pātraṃ sarvajñayogyeṣu nādareṣu pṛthagjanaḥ /	pAtram sarvajQa-yogyezu na-Adarezu pRTagjanaH /
   tasmānnotsāhayedetānpaṅgūnvegagatāniva // Bhmj_6.63 //	tasmAt-na-utsAhayet-etAn-paFgUn-vega-gatAn-iva // Bhmd-_6.63 //
   yudhyasva sarvakarmāṇi mayi saṃnyasya nirvṛtaḥ /	yuDyasva sarva-karmANi mayi saMnyasya nirvRtaH /
   taranti hi tamo ghoraṃ nityaṃ manmatavartinaḥ // Bhmj_6.64 //	taranti hi tamaH Goram nityam mad-mata-vartinaH // Bhmd-_6.64 //
   prakṛterucitaṃ sarvaṃ svadharmanirataḥ kuru /	prakRteH-ucitam sarvam svaDarma-nirataH kuru /
   rāgadveṣau parityajya priyāpriyasamudbhavau // Bhmj_6.65 //	rAga-dvezO parityajya priya-apriya-samudBavO // Bhmd-_6.65 //
   śrutvaitadarjuno 'vādītpreritaḥ kena pātakam /	SrutvA-etat-arjunaH avAdIt-preritaH kena pAtakam /
   caratyanīśvaraḥ prāṇī balādiva vaśīkṛtaḥ // Bhmj_6.66 //	carati-anISvaraH prANI balAt-iva vaSIkRtaH // Bhmd-_6.66 //
   iti pṛṣṭo hṛṣīkeśo jagāda jagatāṃ patiḥ /	iti pRzwaH hRzIkeSaH jagAda jagatAm patiH /
   rajoguṇasamutthena harṣaśokādidāyinā // Bhmj_6.67 //	rajaH-guNa-samutTena harza-Soka-Adi-dAyinA // Bhmd-_6.67 //
   lokasaṃhāraśīlena kāmena krodhabandhunā /	loka-saMhAra-SIlena kAmena kroDa-banDunA /
   ahaṃkāreṇa balinā ghoreṇānena vairiṇā // Bhmj_6.68 //	ahaMkAreNa balinA GoreNa-anena vEriNA // Bhmd-_6.68 //
   śevālenaiva salilaṃ rajasevāmalaṃ nabhaḥ /	SevAlena-eva salilam rajasA-iva-amalam naBaH /
   āvṛto malinonātmā meghenaivodito raviḥ // Bhmj_6.69 //	AvRtaH malina-Una-AtmA meGena-eva-uditaH raviH // Bhmd-_6.69 //
   manobuddhisamāyuktaṃ sthānamindriyapañjaram /	manaH-budDi-samAyuktam sTAnam-indriya-paQjaram /
   yasya taṃ duḥsahaṃ śatruṃ kāmarūpa vināśaya // Bhmj_6.70 //	yasya tam duHsaham Satrum kAmarUpa vinASaya // Bhmd-_6.70 //
   ***** śrīgītāsu tṛtīyo 'dhyāyaḥ || 4 || *****	***** SrIgItAsu tRtIyaH aDyAyaH || 4 || *****
   sūryeṇāptaḥ purā matto yogo 'yaṃ manunā tataḥ /	sUryeNa-AptaH purA mattaH yogaH ayam manunA tatas /
   ya eva kālenotsannastubhyamadya mayoditaḥ // Bhmj_6.71 //	yaH eva kAlena-utsannaH-tuByam-adya mayA-uditaH // Bhmd-_6.71 //
   anekajanmasākṣī tvaṃ bhaktaḥ sahacaro 'pi me /	aneka-janma-sAkzI tvam BaktaH sahacaraH api me /
   na tatsmṛtipathaṃ yātaṃ kiṃtu te prāktanaṃ vapuḥ // Bhmj_6.72 //	na tad-smRti-paTam yAtam kiMtu te prAktanam vapuH // Bhmd-_6.72 //
   ahaṃ tu nityadharamasya sthitaye guptaye satām /	aham tu nitya-Daram-asya sTitaye guptaye satAm /
   yuge yuge bhavāmyeṣa vināśāya dṛrātmanām // Bhmj_6.73 //	yuge yuge BavAmi-eza vinASAya dRrAtmanAm // Bhmd-_6.73 //
   akṛtaṃ dharmakartāraṃ karmaitannāvṛṇoti mām /	akRtam Darma-kartAram karma-etat-na-AvRNoti mAm /
   tvamapyasakto niṣkāmaḥ kuru karma kulocitam // Bhmj_6.74 //	tvam-api-asaktaH nizkAmaH kuru karma kula-ucitam // Bhmd-_6.74 //
   durjñeyaḥ pravibhāgastu karmākarmavikarmaṇām /	durjQeyaH praviBAgaH-tu karma-akarma-vikarmaNAm /
   svocitaṃ phalahīnaṃ ca viruddhaṃ ceti bhedataḥ // Bhmj_6.75 //	sva-ucitam Pala-hInam ca virudDam ca-iti BedataH // Bhmd-_6.75 //
   karmaṇaḥ phalasaṃnyāsādyo 'nupaśyatyakarmatām /	karmaNaH Pala-saMnyAsa-At-yaH anupaSyati-akarmatAm /
   jānātyakarmaṇaḥ pāpātkarma yaśca sa buddhimān // Bhmj_6.76 //	jAnAti-akarmaNaH pApAt-karma yaH-ca sa budDimAn // Bhmd-_6.76 //
   jñānāgninā dagdhakarmā nityānando nirāśrayaḥ /	jQAna-agninA dagDa-karmA nitya-AnandaH nirASrayaH /
   nirāśīrnirahaṃkāro yajvā brahmaṇi līyate // Bhmj_6.77 //	nirASIH-nirahaMkAraH yajvA brahmaNi lIyate // Bhmd-_6.77 //
   brahmārpaṇena brahmagnau hutvā brahmamayaṃ haviḥ /	brahma-arpaNena brahma-gnO hutvA brahma-mayam haviH /
   prāṇayajñarato yāti brahma brahmasamādhinā // Bhmj_6.78 //	prANa-yajQa-rataH yAti brahma brahma-samADinA // Bhmd-_6.78 //
   saṃyamāgnāvindriyāṇi viṣayānindriyānale /	saMyama-agnO=-indriyANi vizayAn-indriya-anale /
   tatkarmāṇyātmayogāgnau hutvā yānti parāṃ gatim // Bhmj_6.79 //	tad-karmANi-Atma-yoga-agnO hutvA yAnti parAm gatim // Bhmd-_6.79 //
   ye 'pi dravyatapoyogasvādhyāyajñānayājinaḥ /	ye api dravya-tapaH-yoga-svADyAya-jQAna-yAjinaH /
   prāṇāpānādiha viṣo dhṛtvā nāḍīṣu dhāraṇam // Bhmj_6.80 //	prANa-apAnAt-iha vizaH DRtvA nAxIzu DAraNam // Bhmd-_6.80 //
   samarpayanti nikhilaṃ jñānaṃ vigatakalmaṣāḥ /	samarpayanti niKilam jQAnam vigata-kalmazAH /
   te prayānti paraṃ dhāma yajñaśiṣṭāmṛtāśinaḥ // Bhmj_6.81 //	te prayAnti param DAma yajQa-Sizwa-amRta-ASinaH // Bhmd-_6.81 //
   tadvidhāḥ praṇipātena sevitā jñāninastvayā /	tadviDAH praNipAtena sevitAH jQAninaH-tvayA /
   ayatnāttvāṃ vidhāsyanti svātmanyakhiladarśinam // Bhmj_6.82 //	ayatnAt-tvAm viDAsyanti sva-Atmani-aKila-darSinam // Bhmd-_6.82 //
   jñānāgninā dagdhapāpaḥ pavitreṇa bhaviṣyasi /	jQAna-agninA dagDa-pApaH pavitreNa Bavizyasi /
   kālena śraddadhānānāṃ svayaṃ jñānaṃ prasīdati // Bhmj_6.83 //	kAlena SraddaDAnAnAm svayam jQAnam prasIdati // Bhmd-_6.83 //
   naśyanti saṃśayajuṣo mūḍhā na tvastasaṃśayāḥ /	naSyanti saMSaya-juzaH mUXAH na tu-asta-saMSayAH /
   jñāninaḥ saṃśayaṃ tvasmātsthitvottiṣṭha vibhūtaye // Bhmj_6.84 //	jQAninaH saMSayam tu-asmAt-sTitvA-uttizWa viBUtaye // Bhmd-_6.84 //
   ***** śrīgītāsu caturtho 'dhyāyaḥ || 5 || *****	***** SrIgItAsu caturTaH aDyAyaH || 5 || *****
   niśamya tatpunaḥ pārthaḥ papraccha madhusūdanam /	niSamya tat-punar pArTaH papracCa maDusUdanam /
   saṃnyāsakarmayogābhyāṃ śreyo brūhi janārdana // Bhmj_6.85 //	saMnyAsa-karma-yogAByAm SreyaH brUhi janArdanaH // Bhmd-_6.85 //
   iti pṛṣṭo 'vadacchaurirubhāvetau vimuktaye /	iti pRzwaH avadat-SOriH-uBO=-etO vimuktaye /
   karmayogastu saṃnyāsādviśiṣṭa iti me matiḥ // Bhmj_6.86 //	karma-yogaH-tu saMnyAsAt-viSizwaH iti me matiH // Bhmd-_6.86 //
   śṛṇvanto 'pi vadanto 'pi spṛśanto 'pi svakarmaṇi /	SRNvantaH api vadantaH api spRSantaH api sva-karmaNi /
   saktā api na sajjanti paṅke ravikarā iva // Bhmj_6.87 //	saktAH api na sajjanti paFke ravi-karAH iva // Bhmd-_6.87 //
   tadeva vihitaṃ kiṃcitpuṃsāṃ sukṛtaduṣkṛtam /	tat-eva vihitam kiMcid-puMsAm sukRta-duzkRtam /
   ajñānapihite jñāne kiṃ tveṣā karmavāsanā // Bhmj_6.88 //	ajQAna-pihite jQAne kim tu-ezA karma-vAsanA // Bhmd-_6.88 //
   jñānenotsāritā jñānāḥ parāṃ niṣṭhāmupāgatāḥ /	jQAnena-utsAritAH jQAnAH parAm nizWAm-upAgatAH /
   brāhmaṇe vā śvapāke vā vibudhāḥ samadṛṣṭayaḥ // Bhmj_6.89 //	brAhmaNe vA SvapAke vA vibuDAH sama-dRzwayaH // Bhmd-_6.89 //
   bāhye sukhe viraktānāṃ duḥkhajanmani naśvare /	bAhye suKe viraktAnAm duHKa-janmani naSvare /
   antaḥsukhārāmatayā paraṃ jyotiḥ prasīdati // Bhmj_6.90 //	antar-suKa-ArAma-tayA param jyotiH prasIdati // Bhmd-_6.90 //
   bahiḥ sparśānsamutsṛjya bhrūmadhyanihitekṣaṇaḥ /	bahis sparSAn-samutsRjya BrU-maDya-nihita-IkzaNaH /
   nāsāntare samau dhṛtvā prāṇāpānau vimuktaye // Bhmj_6.91 //	nAsA-antare samO DRtvA prANa-apAnO vimuktaye // Bhmd-_6.91 //
   kāmarāgamadadveṣabhayakrodhavivarjitaḥ /	kAma-rAga-mada-dveza-Baya-kroDa-vivarjitaH /
   ahantā jñānatamasāṃ śāntiṃ vindatyamatsaraḥ // Bhmj_6.92 //	ahantA jQAna-tamasAm SAntim vindati-amatsaraH // Bhmd-_6.92 //
   ***** śrīgītāsu pañcamo 'dhyāyaḥ || 6 || *****	***** SrIgItAsu paQcamaH aDyAyaH || 6 || *****
   kriyāvānaphalākāṅkṣī nijaṃ karma karoti yaḥ /	kriyAvAnaPala-AkAFkzI nijam karma karoti yaH /
   ārurukṣudaśātīto yogārūḍho vimatsaraḥ // Bhmj_6.93 //	Arurukzu-daSA-atItaH yoga-ArUXaH vimatsaraH // Bhmd-_6.93 //
   kūṭastho jñānatṛptaśca paśyatyātmānamātmanā /	kUwasTaH jQAna-tRptaH-ca paSyati-AtmAnam-AtmanA /
   samāsanaḥ samākāro nistaraṅga ivodadhiḥ // Bhmj_6.94 //	samAsanaH samAkAraH nistaraFgaH iva-udaDiH // Bhmd-_6.94 //
   ghrāṇāgradarśī śāntātmā māmupaiti samādhinā /	GrANa-agra-darSI SAnta-AtmA mAm-upEti samADinA /
   yuktāhārādiceṣṭasya nityaṃ niṣkampacetasaḥ // Bhmj_6.95 //	yukta-AhAra-Adi-cezwasya nityam nizkampa-cetasaH // Bhmd-_6.95 //
   ātmalābho bhavatyeva tyaktakāmasya yoginaḥ /	Atma-lABaH Bavati-eva tyakta-kAmasya yoginaH /
   manaḥ saṃyamya paśyanti sravatyetadyato yataḥ // Bhmj_6.96 //	manaH saMyamya paSyanti sravati-etat-yatas yatas // Bhmd-_6.96 //
   ātmānaṃ māṃ ca sarvatra mamātmani tathākhilam /	AtmAnam mAm ca sarvatra mama-Atmani taTA-aKilam /
   manasaścañcalasyāsya vairāgyeṇaiva saṃyamaḥ // Bhmj_6.97 //	manasaH-caQcalasya-asya vErAgyeNa-eva saMyamaH // Bhmd-_6.97 //
   tathābhyāsena balinā vātasyeva pramāthinaḥ /	taTA-aByAsena balinA vAtasya-iva pramATinaH /
   etadākarṇya kaunteyaḥ punaḥ papraccha keśavam // Bhmj_6.98 //	etat-AkarNya kOnteyaH punar papracCa keSavam // Bhmd-_6.98 //
   lolatvānmanaso deva yogādbhraṣṭasya kā gatiḥ /	lola-tvAt-manasaH deva yogAt-Brazwasya kA gatiH /
   arjuneneti bhagavānpunaḥ pṛṣṭo 'bhyabhāṣata // Bhmj_6.99 //	arjunena-iti BagavAn-punar pRzwaH aByaBAzata // Bhmd-_6.99 //
   yogabhraṣṭo 'pi puruṣaḥ śubhakṛttu bhaviṣyati /	yoga-BrazwaH api puruzaH SuBa-kRt-tu Bavizyati /
   ciraṃ bhuktvā sukhaṃ divyaṃ sa kalyāṇapuraḥ saraḥ // Bhmj_6.100 //	ciram BuktvA suKam divyam sa kalyANa-puras saraH // Bhmd-_6.100 //
   bhogināṃ yogināṃ vāpi saṃbhūto mahatāṃ kule /	BoginAm yoginAm vA-api saMBUtaH mahatAm kule /
   pūrvābhyastaṃ punardhīmāñjanmabhiḥ pratipadyate /	pUrva-aByastam punar-DImAn-janmaBiH pratipadyate /
   tapo jñānādhikaṃ yogaṃ tasmādyogī bhavārjuna // Bhmj_6.101 //	tapaH jQAna-aDikam yogam tasmAt-yogI Bava-arjunaH // Bhmd-_6.101 //
   ***** śrīgītāsu ṣaṣṭho 'dhyāyaḥ || 7 || *****	***** SrIgItAsu zazWaH aDyAyaH || 7 || *****
   mayi nyastamanā nityaṃ bhaktyā māṃ vetti mānava /	mayi nyasta-manAH nityam BaktyA mAm vetti mAnavaH /
   aṣṭamūrtirahaṃ sarvaṃ jīvabhūtaścarācare // Bhmj_6.102 //	azwamUrtiH-aham sarvam jIva-BUtaH-carAcare // Bhmd-_6.102 //
   utpattisthitisaṃhārakāraṇaṃ māṃ vidurbudhāḥ /	utpatti-sTiti-saMhAra-kAraNam mAm viduH-buDAH /
   sarve matprāṇitā bhāvā mayi sarvaṃ pratiṣṭhitam // Bhmj_6.103 //	sarve mad-prANitAH BAvAH mayi sarvam pratizWitam // Bhmd-_6.103 //
   devīṃ māyāṃ dadhānaṃ māṃ na jānāti vimohitaḥ /	devIm mAyAm daDAnam mAm na jAnAti vimohitaH /
   ye tu jānanti māṃ māyāṃ bhavanti kṛtinaḥ sadā // Bhmj_6.104 //	ye tu jAnanti mAm mAyAm Bavanti kRtinaH sadA // Bhmd-_6.104 //
   arthī jijñāsurārto vā jñānī vā māṃ prapadyate /	arTI jijQAsuH-ArtaH vA jQAnI vA mAm prapadyate /
   priyaḥ priyasya satataṃ jñāninastvasmi gocare // Bhmj_6.105 //	priyaH priyasya satatam jQAninaH-tu-asmi gocare // Bhmd-_6.105 //
   ananyadevatābhaktāḥ śraddhāvanto visaṃśayāḥ /	ananya-devatA-BaktAH SradDAvantaH visaMSayAH /
   vāsudevaḥ sarvamiti yajante māṃ mumukṣavaḥ // Bhmj_6.106 //	vAsudevaH sarvam-iti yajante mAm mumukzavaH // Bhmd-_6.106 //
   te brahmādhyātmakarmākhyaṃ sādhibhūtaṃ vidanti mām /	te brahma-aDyAtma-karma-AKyam sa-aDiBUtam vidanti mAm /
   sādhidaivādhiyajñaṃ ca dehavyuparameṣvapi // Bhmj_6.107 //	sa-aDidEva-aDiyajQam ca deha-vyuparamezu-api // Bhmd-_6.107 //
   ***** śrīgītāsu saptame 'dhyāyaḥ || 8 || *****	***** SrIgItAsu saptame aDyAyaH || 8 || *****
   acyutenetyabhihite śakrasūnurabhāṣata /	acyutena-iti-aBihite Sakra-sUnuH-aBAzata /
   kimetadbrahma bhagavannadhiyajñaḥ kimucyate // Bhmj_6.108 //	kim-etat-brahma Bagavan=-aDiyajQaH kim-ucyate // Bhmd-_6.108 //
   iti pṛṣṭo hṛṣīkeśo babhāṣe śvetavāhanam /	iti pRzwaH hRzIkeSaH baBAze SvetavAhanam /
   anaśvaraṃ parabrahma bhāvo 'dhyātmā tathātmanaḥ // Bhmj_6.109 //	anaSvaram para-brahma BAvaH aDyAtmA taTA-AtmanaH // Bhmd-_6.109 //
   niḥsaṅgo bhavakṛtkarma naśvareṣvadhibhūtatā /	niHsaFgaH Bava-kRt-karma naSvarezu-aDiBUta-tA /
   adhidaivo 'hamevātra hyadhiyajño 'pyahaṃ vibhuḥ // Bhmj_6.110 //	aDidEvaH aham-eva-atra hi-aDiyajQaH api-aham viBuH // Bhmd-_6.110 //
   antakāle smaranto māṃ praviśantyeva bhāvitāḥ /	antakAle smarantaH mAm praviSanti-eva BAvitAH /
   paryante bhāvatulyā hi nṛṇāṃ janmāntarasthitiḥ // Bhmj_6.111 //	paryante BAva-tulyA hi nRNAm janma-antara-sTitiH // Bhmd-_6.111 //
   kaviṃ purāṇaṃ śāstāramaṇīyāṃsamaṇorapi /	kavim purANam SAstA-ram-aNIyAMsa-m-aNoH-api /
   parastāttamaso nityaṃ ye smaranti raviprabham // Bhmj_6.112 //	parastAt-tamasaH nityam ye smaranti ravi-praBam // Bhmd-_6.112 //
   bhrūmadhye vihitaprāṇā brahmarandhravibhedinaḥ /	BrU-maDye vihita-prANAH brahmaranDra-viBedinaH /
   omityekākṣaraṃ brahma japanto yānti te param // Bhmj_6.113 //	om-iti-eka-akzaram brahma japantaH yAnti te param // Bhmd-_6.113 //
   brahmādibhirbhūtasargaścakravatparivartate /	brahma-AdiBiH-BUta-sargaH-cakra-vat-parivartate /
   paraṃ māṃ pratipannāste na bhavanti bhave punaḥ // Bhmj_6.114 //	param mAm pratipannAH-te na Bavanti Bave punar // Bhmd-_6.114 //
   vairañce 'sminnahorātre bhavanti na bhavanti ca /	vEraQce asmin=-ahorAtre Bavanti na Bavanti ca /
   bhūtānyekastu bhagavānavyakto na vinaśyati /	BUtAni-ekaH-tu BagavAn-avyaktaH na vinaSyati /
   tejomayamahaḥ śuklo mokṣāyaivottarāyaṇam // Bhmj_6.115 //	tejaH-mayam-ahar SuklaH mokzAya-eva-uttarAyaNam // Bhmd-_6.115 //
   ***** śrīgītāsvaṣṭamo 'dhyāyaḥ || 9 || *****	***** SrI-gItAsu-azwamaH aDyAyaH || 9 || *****
   rājaguhyamidaṃ cānyatpavitraṃ śṛṇu phalguṇa /	rAja-guhyam-idam ca-anyat-pavitram SRNu PalguNa /
   aśraddadhāno nāpnoti māṃ saṃsāravaśīkṛtaḥ // Bhmj_6.116 //	aSraddaDAnaH na-Apnoti mAm saMsAra-vaSIkRtaH // Bhmd-_6.116 //
   sarvakartari bhūtāni mayi santi na teṣvaham /	sarva-kartari BUtAni mayi santi na tezu-aham /
   lokāḥ sthitā na sthitāśca mayi vyomnīva vāyavaḥ // Bhmj_6.117 //	lokAH sTitAH na sTitAH-ca mayi vyomni-iva vAyavaH // Bhmd-_6.117 //
   adhiṣṭhitaiṣā prakṛtirmayā sūte carācaram /	aDizWitA-ezA prakRtiH-mayA sUte carAcaram /
   asaktaṃ māṃ na jānanti malināmoghadarśinaḥ // Bhmj_6.118 //	asaktam mAm na jAnanti malina-amoGa-darSinaH // Bhmd-_6.118 //
   sarvaṃ sarvagataṃ yajñaṃ vedyaṃ bījaṃ bhavābhavam /	sarvam sarva-gatam yajQam vedyam bIjam Bava-aBavam /
   vidanti māṃ sukutinaḥ sarvakāraṇakāraṇam // Bhmj_6.119 //	vidanti mAm sukutinaH sarva-kAraNa-kAraNam // Bhmd-_6.119 //
   trayīdharmajuṣaḥ svargabhogalābhakṣayākulāḥ /	trayI-Darma-juzaH svarga-Boga-lABa-kzaya-AkulAH /
   na prāpnuvanti māṃ śuṣkakriyāpāśavaśīkṛtāḥ // Bhmj_6.120 //	na prApnuvanti mAm Suzka-kriyA-pASa-vaSIkRtAH // Bhmd-_6.120 //
   madekaśaraṇā nityaṃ kṛtino 'nanyayājinaḥ /	mad-eka-SaraNAH nityam kRtinaH ananya-yAjinaH /
   apyanyayonisaṃbhūtāḥ svayamāyānti yatpadam // Bhmj_6.121 //	api-anya-yoni-saMBUtAH svayam-AyAnti yat-padam // Bhmd-_6.121 //
   ***** śrīgītāsu navamo 'dhyāyaḥ || 10 || *****	***** SrIgItAsu navamaH aDyAyaH || 10 || *****
   bhūyo 'pi me śṛṇu sakhe prītyā yatpratibodhyase /	BUyas api me SRNu saKe prItyA yat-pratiboDyase /
   na tattvenāmaragaṇā munayo vā vidanti mām // Bhmj_6.122 //	na tattvena-amara-gaNAH munayaH vA vidanti mAm // Bhmd-_6.122 //
   carācare 'sminpravaraṃ yadyatpaśyasi bhūtimat /	carAcare asmin-pravaram yat-yat-paSyasi BUtimat /
   tadahaṃ sarvabhūtātmā na hi kiṃcinmayā vinā // Bhmj_6.123 //	tat-aham sarva-BUta-AtmA na hi kiMcid-mayA vinA // Bhmd-_6.123 //
   ahaṃ viṣṇurahaṃ sūryaścandro 'haṃ maghavānaham /	aham vizNuH-aham sUryaH-candraH aham maGavAn-aham /
   śaṃkaro 'haṃ dhaneśaśca vahniḥ suragurustathā /	SaMkaraH aham DaneSaH-ca vahniH suraguruH-taTA /
   akṣaro 'hamahaṃ kālo jayo 'haṃ bhūtirapyaham // Bhmj_6.124 //	akzaraH aham-aham kAlaH jayaH aham BUtiH-api-aham // Bhmd-_6.124 //
   ***** śrīgītāsu daśamo 'dhyāyaḥ || 11 || *****	***** SrIgItAsu daSamaH aDyAyaH || 11 || *****
   śrutvaitadavadatpārtho jāne tvāṃ sarvamacyuta /	SrutvA-etat-avadat-pArTaH jAne tvAm sarvam-acyuta /
   kiṃtu viśvamayaṃ rūpaṃ draṣṭumicchami te vibho // Bhmj_6.125 //	kiMtu viSva-mayam rUpam drazwum-icCami te viBo // Bhmd-_6.125 //
   ityuktaḥ pāṇḍuputreṇa bhagavānkaiṭabhāntakaḥ /	iti-uktaH pANxu-putreNa BagavAn-kEwaBa-antakaH /
   viśvāviṣkārakalayā viśvarūpamadarśayat // Bhmj_6.126 //	viSva-AvizkAra-kalayA viSva-rUpam-adarSayat // Bhmd-_6.126 //
   tasyānantaśironetrasahasrabhujaśālinaḥ /	tasya-ananta-SiraH-netra-sahasra-Buja-SAlinaH /
   dehe jagannivāsasya līnaṃ viśvamadṛśyata // Bhmj_6.127 //	dehe jagannivAsasya lInam viSvam-adRSyate // Bhmd-_6.127 //
   atisūryāgnimahasā tejasā pūritāmbaram /	ati-sUrya-agni-mahasA tejasA pUrita-ambaram /
   dṛṣṭvā pulakitaḥ pārthastamuvāca kṛtāñjaliḥ // Bhmj_6.128 //	dRzwvA pulakitaH pArTaH-tam-uvAca kRtAQjaliH // Bhmd-_6.128 //
   paśyāmyudagragīrvāṇagrāmavyāptoruvigraham /	paSyAmi-udagra-gIrvANa-grAma-vyApta-uru-vigraham /
   tvāṃ yena pūritaṃ sarvamanavacchinnavarṣmaṇā // Bhmj_6.129 //	tvAm yena pUritam sarvam-anavacCinna-varzmaNA // Bhmd-_6.129 //
   brahmarudramarudvahnimunīndrabhujagākulam /	brahma-rudra-marut-vahni-muni-indra-Bujaga-Akulam /
   draṣṭuṃ tadeva paryantarahitaṃ notsahe vapuḥ // Bhmj_6.130 //	drazwum tat-eva paryanta-rahitam na-utsahe vapuH // Bhmd-_6.130 //
   bhīṣmadroṇamukhānvīrānpraviṣṭānvadanāni te /	BIzma-droNa-muKAn-vIrAn-pravizwAn-vadanAni te /
   daṃṣṭrotkaṭāni paśyāmi kālasyeva yugakṣaye // Bhmj_6.131 //	daMzwra-utkawAni paSyAmi kAlasya-iva yuga-kzaye // Bhmd-_6.131 //
   ko bhavānsarvasaṃhārāraudreṇa vapuṣāsūdanaḥ /	kaH BavAn-sarva-saMhArA-rOdreNa vapuzA-sUdanaH /
   akāṇḍe dagdhumakhilānsvayaṃ lokānsamudyataḥ // Bhmj_6.132 //	akANxe dagDum-aKilAn-svayam lokAn-samudyataH // Bhmd-_6.132 //
   ityuktavati kaunteye jagāda madhusūdanaḥ /	iti-uktavati kOnteye jagAda maDusUdanaH /
   ahaṃ jagatkṣayotkṣopadīkṣitaḥ kṣitipāntakaḥ // Bhmj_6.133 //	aham jagat-kzaya-utkzopa-dIkzitaH kzitipAntakaH // Bhmd-_6.133 //
   kurusenāgragānvīrānpūrvaṃ vinihatānmayā /	kuru-senA-agragAn-vIrAn-pUrvam vinihatAn-mayA /
   hatvā yaśaḥśriyā jṛṣṭamavāpnuhi kulocitam // Bhmj_6.134 //	hatvA yaSaH-SriyA jRzwam-avApnuhi kula-ucitam // Bhmd-_6.134 //
   tacchrutvā kāliyārātervacaḥ pārthaḥ kṛtāñjaliḥ /	tat-SrutvA kAliya-arAteH-vacaH pArTaH kRtAQjaliH /
   uvāca kampitamanāḥ praṇato gadgadasvanaḥ // Bhmj_6.135 //	uvAca kampita-manAH praNataH gadgada-svanaH // Bhmd-_6.135 //
   kīrtyā jaganti hṛṣyanti stutayā siddhacāraṇaiḥ /	kIrtyA jaganti hRzyanti stutayA sidDa-cAraNEH /
   dīptyā dravanti rakṣāṃsi sthāne tava janārdana // Bhmj_6.136 //	dIptyA dravanti rakzAMsi sTAne tava janArdanaH // Bhmd-_6.136 //
   naumi tvāṃ jagadāvāsaṃ viśvarūpamadhokṣajam /	nOmi tvAm jagat-AvAsam viSva-rUpam-aDokzajam /
   anantaṃ śāśvataṃ dhāma sarvātmānaṃ punaḥ punaḥ // Bhmj_6.137 //	anantam SASvatam DAma sarva-AtmAnam punar punar // Bhmd-_6.137 //
   kṣamyatāṃ tatsuhṛditi svayaṃ yatpraṇatapriyaḥ /	kzamyatAm tad-suhRd-iti svayam yat-praNata-priyaH /
   ukto 'si kṛṣṇa govinda yādaveti purā mayā // Bhmj_6.138 //	uktaH asi kRzNa govinda yAdava-iti purA mayA // Bhmd-_6.138 //
   ugraṃ tadevaṃ bhagavandṛṣṭvā rūpamahaṃ mahat /	ugram tat-evam Bagavan-dRzwvA rUpam-aham mahat /
   cakrārūḍhamivāśeṣaṃ paśyāmi nikhilaṃ jagat // Bhmj_6.139 //	cakra-ArUXam-iva-aSezam paSyAmi niKilam jagat // Bhmd-_6.139 //
   prasīda darśaya vibho vapuḥ saumyaṃ tadeva me /	prasIda darSaya viBo vapuH sOmyam tat-eva me /
   śāntiṃ me yāti sahasā nānyatā vyathitaṃ manaḥ // Bhmj_6.140 //	SAntim me yAti sahasA na-anyatA vyaTitam manaH // Bhmd-_6.140 //
   iti prasāditaḥ kṛṣṇaḥ praṇatena kirīṭinā /	iti prasAditaH kRzNaH praNatena kirIwinA /
   adarśayannijaṃ rūpaṃ tadevātha caturbhujam // Bhmj_6.141 //	adarSayat-nijam rUpam tat-eva-aTa catur-Bujam // Bhmd-_6.141 //
   devā api na paśyanti mamedaṃ sarvagaṃ vapuḥ /	devAH api na paSyanti mama-idam sarvagam vapuH /
   ityuktvāśvāsayāmāsa kaunteyaṃ kamalādhavaḥ // Bhmj_6.142 //	iti-uktvA-ASvAsayAmAsa kOnteyam kamalADavaH // Bhmd-_6.142 //
   ***** śrīgītāsvekādaso 'dhyāyaḥ || 12 || *****	***** SrI-gItAsu-ekAdasaH aDyAyaH || 12 || *****
   athārjuno 'vadatkṛṣṇaṃ ye bhaktāstvāmupāsate /	aTa-arjunaH avadat-kRzNam ye BaktAH-tvAm-upAsate /
   avyaktamakṣaraṃ ye ca teṣāṃ ke 'dhikayoginaḥ // Bhmj_6.143 //	avyaktam-akzaram ye ca tezAm ke aDika-yoginaH // Bhmd-_6.143 //
   pārtheneti hariḥ pṛṣṭo vihitānugraho 'vadat /	pArTena-iti hariH pRzwaH vihita-anugrahaH avadat /
   madbhaktāḥ śraddhayopetāḥ sarvathā yogino 'dhikāḥ // Bhmj_6.144 //	mad-BaktAH SradDayA-upetAH sarvaTA yoginaH aDikAH // Bhmd-_6.144 //
   kleśenaiva tu matprāptiravyaktākṣarasevanāt /	kleSena-eva tu mad-prAptiH-avyakta-akzara-sevanAt /
   sūkṣmasthūlagatirduḥkhaṃ tattvajñairapyavāpyate // Bhmj_6.145 //	sUkzma-sTUla-gatiH-duHKam tattva-jQEH-api-avApyate // Bhmd-_6.145 //
   madbhaktāstvacirādeva prāpnuvanti paraṃ padam /	mad-BaktAH-tu-acirAt-eva prApnuvanti param padam /
   atastvaṃ manmanā nityamananyanirato bhava // Bhmj_6.146 //	atas-tvam mad-manAH nityam-ananya-nirataH Bava // Bhmd-_6.146 //
   vaśe yadi na te cittamabhyāsena gṛhāṇa tat /	vaSe yadi na te cittam-aByAsena gRhANa tat /
   tatrāpyaśakto matkarmā satataṃ śreyase bhava // Bhmj_6.147 //	tatra-api-aSaktaH mad-karmA satatam Sreyase Bava // Bhmd-_6.147 //
   athavā phalasaṃnyāsaṃ karmaṇāṃ kuru matparaḥ /	aTavA Pala-saMnyAsam karmaNAm kuru mad-paraH /
   jñānaṃ hi paramābhyāsājjñānāddhyānamihottamam // Bhmj_6.148 //	jQAnam hi parama-aByAsAt-jQAnAt-DyAnam-iha-uttamam // Bhmd-_6.148 //
   dhyānācca phalasaṃnyāsastataḥ śāntirviśiṣyate /	DyAnAt-ca Pala-saMnyAsaH-tatas SAntiH-viSizyate /
   adveṣṭā karuṇāsindhuḥ sukhaduḥkhasamaḥ śamī // Bhmj_6.149 //	advezwA karuNA-sinDuH suKa-duHKa-samaH SamI // Bhmd-_6.149 //
   udāsīnaḥ śucirdakṣaḥ kṣamī bhaktaḥ priyo mama /	udAsInaH SuciH-dakzaH kzamI BaktaH priyaH mama /
   ***** śrīgītāsu dvādaśo 'dhyāyaḥ || 13 || *****	***** SrIgItAsu dvAdaSaH aDyAyaH || 13 || *****
   śarīraṃ kṣetramityāhuḥ kṣetrajñaṃ māṃ vidurbudhāḥ /	SarIram kzetram-iti-AhuH kzetrajQam mAm viduH-buDAH /
   kṣetraṃ tatsavikāraṃ tu māyā bhūtādi ca sthitam // Bhmj_6.150 //	kzetram tat-sa-vikAram tu mAyA BUta-Adi ca sTitam // Bhmd-_6.150 //
   śāntānāṃ dṛṣṭadoṣāṇāṃ jñānināṃ na vimohanam /	SAntAnAm dRzwa-dozANAm jQAninAm na vimohanam /
   mānadambhamadakrodhatyāgo guruniṣevaṇam // Bhmj_6.151 //	mAna-damBa-mada-kroDa-tyAgaH guru-nizevaNam // Bhmd-_6.151 //
   asaktirnaśvare nityaṃ jñānamajñānamanyathā /	asaktiH-naSvare nityam jQAnam-ajQAnam-anyaTA /
   jñeyaṃ tu manmayaṃ brahma śuddhaṃ sadasatoḥ param // Bhmj_6.152 //	jQeyam tu mad-mayam brahma SudDam sat-asatoH param // Bhmd-_6.152 //
   sarvataḥ pāṇivadanaṃ sarvākāramanāmayam /	sarvatas pANi-vadanam sarva-AkAram-anAmayam /
   prakṛtiḥ puruṣaśceti kṣetrakṣetrajñasaṃgamaḥ // Bhmj_6.153 //	prakRtiH puruzaH-ca-iti kzetra-kzetrajQa-saMgamaH // Bhmd-_6.153 //
   prakṛtiḥ karaṇe heturbhoktā tu puruṣaḥ smṛtaḥ /	prakRtiH karaNe hetuH-BoktA tu puruzaH smRtaH /
   ekasthānaṃ pṛthagbhāvaṃ bhūtānāṃ yo 'nupaśyati // Bhmj_6.154 //	eka-sTAnam pRTak-BAvam BUtAnAm yaH anupaSyati // Bhmd-_6.154 //
   tatsaṃgamācca vistāraṃ sa yāti brahma śāśvatam /	tad-saMgamAt-ca vistAram sa yAti brahma SASvatam /
   paramātmā guṇātīto nityatvādayamavyayaḥ /	paramAtmA guNa-atItaH nitya-tvAt-ayam-avyayaH /
   bhautike 'pi sthitaḥ kāye sarvavyāpī na lipyate // Bhmj_6.155 //	BOtike api sTitaH kAye sarva-vyApI na lipyate // Bhmd-_6.155 //
   ***** śrīgītāsu trayodaśo 'dhyāyaḥ || 14 || *****	***** SrIgItAsu trayodaSaH aDyAyaH || 14 || *****
   sarvajñānamidaṃ bhūyaḥ śrūyatāṃ surasevitam /	sarva-jQAnam-idam BUyas SrUyatAm sura-sevitam /
   yadyogo brahmagarbhe 'sminsaṃbhavanmūrtisaṃbhavaḥ // Bhmj_6.156 //	yad-yogaH brahma-garBe asmin-saMBavat-mUrti-saMBavaH // Bhmd-_6.156 //
   sattvādayastadudbhūtā vibhāntyete guṇāstrayaḥ /	sattva-AdayaH-tad-udBUtAH viBAnti-ete guNAH-trayaH /
   vaicitryādaniśaṃ yeṣāṃ saṃsaranti śarīriṇaḥ // Bhmj_6.157 //	vEcitryAt-aniSam yezAm saMsaranti SarIriNaH // Bhmd-_6.157 //
   sattvaṃ prakāśakaṃ jñeyaṃ yadutthaiḥ stambhakaṃ rajaḥ /	sattvam prakASakam jQeyam yat-utTEH stamBakam rajaH /
   tamo hyāvaraṇaṃ mohapramādādyasya saṃbhavaḥ // Bhmj_6.158 //	tamaH hi-AvaraNam moha-pramAda-At-yasya saMBavaH // Bhmd-_6.158 //
   satataṃ saṃkareṇaiṣāṃ nyūnādhikyavibhedataḥ /	satatam saMkareNa-ezAm nyUna-ADikya-viBedataH /
   guṇadoṣāśca dṛśyante te te kila śarīriṇām // Bhmj_6.159 //	guNa-dozAH-ca dRSyante te te kila SarIriNAm // Bhmd-_6.159 //
   madbhaktāḥ śāntamanaso jīvanmuktidaśāṃ śritāḥ /	mad-BaktAH SAnta-manasaH jIvanmukti-daSAm SritAH /
   guṇairetaiḥ parityaktā bhajante sukhamakṣayam // Bhmj_6.160 //	guNEH-etEH parityaktAH Bajante suKam-akzayam // Bhmd-_6.160 //
   ***** śrīkītāsu caturdaśo 'dhyāyaḥ || 15 || *****	***** SrIkItAsu caturdaSaH aDyAyaH || 15 || *****
   ūrdhvamūlaṃ bhavāśvatthamābrahmasadanoditam /	UrDva-mUlam Bava-aSvatTam-Abrahma-sadana-uditam /
   lokāntarānekaśākhaṃ vicitraviṣayāṅkuram // Bhmj_6.161 //	loka-antara-aneka-SAKam vicitra-vizaya-aFkuram // Bhmd-_6.161 //
   guṇakarmaprabuddhānāṃ śubhāśubhaphalodayam /	guNa-karma-prabudDAnAm SuBa-aSuBa-Pala-udayam /
   svabhāvabhūmāvavṛtaṃ jānīte yaḥ sa vedavit // Bhmj_6.162 //	svaBAva-BUmO=-avRtam jAnIte yaH sa veda-vid // Bhmd-_6.162 //
   tamasaṅgakuṭhāreṇa cchittvā yānti padaṃ mama /	tamasaFga-kuWAreNa cCittvA yAnti padam mama /
   nirastamohaṃ vaimalyādatisūryendupāvakam // Bhmj_6.163 //	nirasta-moham vEmalyAt-ati-sUrya-indu-pAvakam // Bhmd-_6.163 //
   yadaṃśo jīvaloke 'smiñjīvaścarati sarvagaḥ /	yat-aMSaH jIva-loke asmin-jIvaH-carati sarva-gaH /
   vāyurgandhamivādāya yo yātīndriyavāsanāḥ // Bhmj_6.164 //	vAyuH-ganDam-iva-AdAya yaH yAti-indriya-vAsanAH // Bhmd-_6.164 //
   tadvidhaṃ guṇayuktānāṃ sarvāvasthāsu nirguṇam /	tadviDam guNa-yuktAnAm sarva-avasTAsu nirguNam /
   paśyanti jñāninaḥ sarvajagatāṃ jīvanaṃ param // Bhmj_6.165 //	paSyanti jQAninaH sarva-jagatAm jIvanam param // Bhmd-_6.165 //
   bhūtasargāmivāgatya akṣaro 'haṃ sanātanaḥ /	BUta-sargAm-iva-Agatya akzaraH aham sanAtanaH /
   manmayā dhṛtimanto māṃ bhajante puruṣottamam // Bhmj_6.166 //	mad-mayAH DRtimantaH mAm Bajante puruzottamam // Bhmd-_6.166 //
   ***** śrīgītāsu pañcadaśo 'dhyāyaḥ || 16 || *****	***** SrIgItAsu paQcadaSaH aDyAyaH || 16 || *****
   abhīḥ sattvaṃ śucirjñānaṃ damo dānaṃ tapaḥ kratuḥ /	aBIH sattvam SuciH-jQAnam damaH dAnam tapaH kratuH /
   ahiṃsāyā guṇāścānye jāyante divyasaṃpadām // Bhmj_6.167 //	ahiMsAyAH guNAH-ca-anye jAyante divya-saMpadAm // Bhmd-_6.167 //
   dambhamānamadakrodhapāruṣyājñānacāpalaiḥ /	damBa-mAna-mada-kroDa-pAruzya-ajQAna-cApalEH /
   āsurī sūcyate saṃpanmohasokavivardhinī // Bhmj_6.168 //	AsurI sUcyate saMpad-moha-soka-vivarDinI // Bhmd-_6.168 //
   yukto 'pi satataṃ divyasaṃpadā mā śucaḥ sakhe /	yuktaH api satatam divya-saMpadA mA SucaH saKe /
   āsuraṃ bhāvamāpannā bhajante yonimāsurīm // Bhmj_6.169 //	Asuram BAvam-ApannAH Bajante yonim-AsurIm // Bhmd-_6.169 //
   sattvādibhirguṇairbaddho jñāyate ceṣṭitairjanaḥ /	sattva-AdiBiH-guNEH-badDaH jQAyate cezwitEH-janaH /
   manobhojanamācāro guṇatulyo hi dehinām // Bhmj_6.170 //	manaH-Bojanam-AcAraH guNa-tulyaH hi dehinAm // Bhmd-_6.170 //
   ***** śrīgītāsu ṣoḍaśo 'dhyāyaḥ || 17 || *****	***** SrIgItAsu zoxaSaH aDyAyaH || 17 || *****
   ākarṇyaitadathovāca phalgunaḥ punaracyutam /	AkarNya-etat-aTa-uvAca PalgunaH punar-acyutam /
   saṃnyāsatyāgayostatvaṃ jñātumicchāmyahaṃ vibho // Bhmj_6.171 //	saMnyAsa-tyAgayoH-tatvam jQAtum-icCAmi-aham viBo // Bhmd-_6.171 //
   ukte pāṇḍusuteneti bhagavānabhyabhāṣata /	ukte pANxu-sutena-iti BagavAn-aByaBAzata /
   kāmyakarmaphalatyāgaṃ saṃnyāsaṃ saṃpracakṣate // Bhmj_6.172 //	kAmya-karma-Pala-tyAgam saMnyAsam saMpracakzate // Bhmd-_6.172 //
   sarvakarmaphalatyāgastyāga ityabhidhīyate /	sarva-karma-Pala-tyAgaH-tyAgaH iti-aBiDIyate /
   ma(sa)tkarma na parityājyaṃ tyājyaṃ tu vidhigarhitam // Bhmj_6.173 //	ma(sa)tkarma na parityAjyam tyAjyam tu viDi-garhitam // Bhmd-_6.173 //
   nityakarmaparityāgo mohāttāmasa ucyate /	nityakarma-parityAgaH mohAt-tAmasaH ucyate /
   kleśaduḥkhabhayāttyāgo rājaso niṣphalaḥ smṛtaḥ /	kleSa-duHKa-BayAt-tyAgaH rAjasaH nizPalaH smRtaH /
   kurvatāmapyasaktānāṃ tyāgaḥ sattvocito mataḥ // Bhmj_6.174 //	kurvatAm-api-asaktAnAm tyAgaH sattva-ucitaH mataH // Bhmd-_6.174 //
   ***** śrīgītāsu saptadaśo 'dhyāyaḥ || 18 || *****	***** SrIgItAsu saptadaSaH aDyAyaH || 18 || *****
   karma kartā ca buddhiśca trividhā guṇabhedataḥ /	karma kartA ca budDiH-ca triviDA guNa-BedataH /
   dhṛtiḥ sukhaṃ ca traiguṇyāttrividhaṃ dehināṃ matam // Bhmj_6.175 //	DRtiH suKam ca trEguNyAt-triviDam dehinAm matam // Bhmd-_6.175 //
   yathoktasevī niḥsaṅgaḥ kuru karma nijaṃ sakhe /	yaTA-ukta-sevI niHsaFgaH kuru karma nijam saKe /
   madbhakto matstutiparaḥ paraṃ padamavāpsyasi // Bhmj_6.176 //	mad-BaktaH mad-stuti-paraH param padam-avApsyasi // Bhmd-_6.176 //
   idaṃ bhaktāya te jñānamupadiṣṭaṃ mayā svayam /	idam BaktAya te jQAnam-upadizwam mayA svayam /
   yaḥ śroṣyati sa saṃsāraduḥkhānyatitariṣyati // Bhmj_6.177 //	yaH Srozyati sa saMsAra-duHKAni-atitarizyati // Bhmd-_6.177 //
   kaccinmoho vinaṣṭaste kaccidetacchrutaṃ tvayā /	kaccit-mohaH vinazwaH-te kaccit-etat-Srutam tvayA /
   keśaveneti kathite babhāṣe śakranandanaḥ // Bhmj_6.178 //	keSavena-iti kaTite baBAze SakranandanaH // Bhmd-_6.178 //
   bhagavanvītamoho 'haṃ kariṣye tava śāsanam /	Bagavan-vIta-mohaH aham karizye tava SAsanam /
   uktveti vīro gāṇḍīvamācakarṣa raṇotsukaḥ // Bhmj_6.179 //	uktvA-iti vIraH gANxIvam-Acakarza raNa-utsukaH // Bhmd-_6.179 //
   ***** śrīgītāsvaṃṣṭādaśo 'dhyāyaḥ || 19 || *****	***** SrI-gItAsu-aMzwAdaSaH aDyAyaH || 19 || *****
   athodatiṣṭhadgambhīrajaladadhvānamantharaḥ /	aTa-udatizWat-gamBIra-jalada-DvAna-manTaraH /
   yuyutsuṃ pārthamālokya sainyānāṃ harṣaniḥsvanaḥ // Bhmj_6.180 //	yuyutsum pArTam-Alokya sEnyAnAm harza-niHsvanaH // Bhmd-_6.180 //
   pūrvaṃ tataḥ subhaṭakaṅkaṭapātikhaṅgaṭāṅkāranādamukhareṣu baleṣu rājñām /	pUrvam tatas su-Bawa-kaFkawa-pa-ati-KaFga-wA-aFkAra-nAda-muKarezu balezu rAjQAm /
   dharmātmajaḥ kavacacāpaśarānvimucya devavratābhimukhamutsukadhīḥ sasarpaḥ	DarmAtmajaH kavaca-cApa-SarAn-vimucya deva-vrata-aBimuKam-utsuka-DIH sasarpaH
   // Bhmj_6.181 //	// Bhmd-_6.181 //
   dhigdhiṅnṛpaṃ kṛpaṇaceṣṭa manuṣyasaṃjñaṃ bhūruṃ	Dik-Dik-nRpam kRpaNa-cezwa manuzya-saMjQam BUrum
   yudhiṣṭhiramalīkakṛtābhidhānam /	yuDizWiram-alIka-kRta-aBiDAnam /
   yācñā kṛtāñjalirupaiti parānyadeṣa śūrāstadiṅgitajaḍāḥ pṛthagityavocan //	yAcQA kRtAQjaliH-upEti parAn-yat-eza SUrAH-tad-iFgita-jaxAH pRTak-iti-avocan //
   Bhmj_6.182 //	Bhmd-_6.182 //
   so 'pyacchakīrtiratha bhīṣmamukhānupetya prahvaḥ	saH api-acCa-kIrtiH-aTa BIzma-muKAn-upetya prahvaH
   śarīrapaṇasaṃśritadhārtarāṣṭrān /	SarIra-paNa-saMSrita-DArtarAzwrAn /
   tatpādalagnamukuṭaḥ prakaṭaṃ praṇamya lebhe tadāśiṣamaśeṣamahīpajaitrīm //	tad-pAda-lagna-mukuwaH prakawam praNamya leBe tad-ASizam-aSeza-mahIpa-jEtrIm //
   Bhmj_6.183 //	Bhmd-_6.183 //
   abhyāhataṃ ca raṇaraṅgamṛdaṅgatūrye pārthānguṇaikarasiko guṇavānyuyutsuḥ /	aByAhatam ca raNa-raFga-mRdaFga-tUrye pArTAn-guNa-eka-rasikaH guNavAn-yuyutsuH /
   abhyāyayau tava sutaḥ svakurūnnirasya dhāvanti tulyagumameva nṛṇāṃ manāṃsi	aByAyayO tava sutaH sva-kurUn-nirasya DAvanti tulya-gumam-eva nRNAm manAMsi
   // Bhmj_6.184 //	// Bhmd-_6.184 //
   asminmahākṣayamukhe karavālapaṭṭasaṃrakṣitapratimukhe raṇaraṅganāṭye /	asmin-mahA-kzaya-muKe karavAla-pawwa-saMrakzita-pratimuKe raNa-raFga-nAwye /
   vyākīrṇakīrtikusumāñjalirarjunāgranāndīmivāpaṭhadamandadhanurninādaiḥ //	vyAkIrNa-kIrti-kusuma-aQjaliH-arjuna-agra-nAn-dIm-iva-apaWadamanda-DanuH-ninAdEH //
   Bhmj_6.185 //	Bhmd-_6.185 //
   atrāntare nṛpaticakrakirīṭakoṭisaṃpātajātavabuśākulavisphuliṅga /	atra-antare nRpati-cakra-kirIwa-kowi-saMpAta-jAta-vabuSa-Akula-visPuliFgaH /
   jaitrī triśūlakaraśiṣyamunerudagrā gāṅgeyaśātaviśisvāvalirullalāsa //	jEtrI triSUla-kara-Sizya-muneH-udagrA gAFgeya-SAta-viSisu-AvaliH-ullalAsa //
   Bhmj_6.186 //	Bhmd-_6.186 //
   saṃtrāsasaṃkucitaniścalakarṇatāladikkuñjarākalitakampitasarvalokam /	saMtrAsa-saMkucita-niScala-karNa-tAla-diS-kuQjarA-kalita-kampita-sarva-lokam /
   kṣubhyatkṣayāmbudharabhairavabhīmanādaṃ bhīmaṃ niśamya	kzuByat-kzaya-ambuDara-BErava-BIma-nAdam BImam niSamya
   bhayamāvirabhūdbhaṭānām // Bhmj_6.187 //	Bayam-AviraBUt-BawAnAm // Bhmd-_6.187 //
   atha bhīmaṃ samabhyāyātsvayaṃ rājā suyodhanaḥ /	aTa BImam samaByAyAt-svayam rAjA suyoDanaH /
   bhrātṛbhiḥ sahito vīrairdhunāno vipulaṃ dhanuḥ // Bhmj_6.188 //	BrAtRBiH sahitaH vIrEH-DunAnaH vipulam DanuH // Bhmd-_6.188 //
   tataḥ pravṛtte saṃgrāme durlakṣye śaravṛṣṭibhiḥ /	tatas pravRtte saMgrAme durlakzye Sara-vRzwiBiH /
   svayaṃ śāntanavaḥ śrīmānabhyadhāvaddhanaṃjayam // Bhmj_6.189 //	svayam SAntanavaH SrImAn-aByaDAvat-DanaMjayam // Bhmd-_6.189 //
   sātyakiṃ kṛtavarmā ca hyabhimanyuṃ bṛhadbalaḥ /	sAtyakim kRtavarmA ca hi-aBimanyum bRhadbalaH /
   duḥśāsano 'pi nakulaṃ sahadevaṃ ca durmukhaḥ // Bhmj_6.190 //	duHSAsanaH api nakulam sahadevam ca durmuKaH // Bhmd-_6.190 //
   yudhiṣṭhiraṃ tathā śalya ācāryo drupadātmajam /	yuDizWiram taTA SalyaH AcAryaH drupada-Atmajam /
   somadattaśca vairāṭiṃ bāhlikaścedibhūpatim // Bhmj_6.191 //	somadattaH-ca vErAwim bAhlikaH-cedi-BUpatim // Bhmd-_6.191 //
   rakṣasāṃ pravaraṃ vīraṃ ghaṭotkacamalumbusaḥ /	rakzasAm pravaram vIram Gawotkaca-malumbusaH /
   śikhaṇḍinaṃ droṇasuto matsyaṃ prāgjyotiṣeśvaraḥ // Bhmj_6.192 //	SiKaNxinam droNa-sutaH matsyam prAgjyotiza-ISvaraH // Bhmd-_6.192 //
   kṛpaḥ kekayabhūpālaṃ drupadaṃ ca jayadrathaḥ /	kRpaH kekaya-BUpAlam drupadam ca jayadraTaH /
   sutasomaṃ vikarṇaśca bhīmasenasutaṃ balī // Bhmj_6.193 //	sutasomam vikarNaH-ca BImasena-sutam balI // Bhmd-_6.193 //
   cekitānaḥ vikarṇaśca praaitivindhyaṃ ca saubalaḥ /	cekitAnaH vikarNaH-ca praEtivinDyam ca sObalaH /
   irāvataśca vikrāntaṃ śatāyuḥ phalguṇātmajam // Bhmj_6.194 //	irAvataH-ca vikrAntam SatAyuH PalguNa-Atmajam // Bhmd-_6.194 //
   vindānuvindāvāvantyau kuntibhojaṃ yaśasvinam /	vinda-anuvindO=-AvantyO kuntiBojam yaSasvinam /
   kauravo vīrabāhuśca virāṭasutamuttaram // Bhmj_6.195 //	kOravaH vIrabAhuH-ca virAwa-sutam-uttaram // Bhmd-_6.195 //
   anye ca vīrā rājāno rājasiṃhāḥ prahāriṇaḥ /	anye ca vIrAH rAjAnaH rAja-siMhAH prahAriNaH /
   utsāhasattvasaṃpannāḥ sasainyāḥ yamupādravan // Bhmj_6.196 //	utsAha-sattva-saMpannAH sa-sEnyAH yam-upAdravan // Bhmd-_6.196 //
   teṣāṃ kaṅkaṇaratnāṃśupaṭalāḥ karanirgatāḥ /	tezAm kaFkaNa-ratna-aMSu-pawalAH kara-nirgatAH /
   hemapuṅkhā śarāścakrurvahnivyāptaṃ digantaram // Bhmj_6.197 //	hema-puFKA SarAH-cakruH-vahni-vyAptam digantaram // Bhmd-_6.197 //
   athopuṅkhā rajasā gajavājirathākulam /	aTa-UpuFKAH rajasA gaja-vAji-raTa-Akulam /
   vīrāṇāṃ tumulaṃ yuddhaṃ nirmaryādamavartata // Bhmj_6.198 //	vIrANAm tumulam yudDam nirmaryAdam-avartata // Bhmd-_6.198 //
   tataḥ śirobhirvīrāṇāṃ patitotphullitairmuhuḥ /	tatas SiroBiH-vIrANAm patita-utPullitEH-muhur /
   amandakandukakrīḍā babhūveva raṇaśriyaḥ // Bhmj_6.199 //	amanda-kanduka-krIxA baBUva-iva raNa-SriyaH // Bhmd-_6.199 //
   tataḥ pāṇḍavasainyeṣu bhīṣmacāpacyutaiḥ śaraiḥ /	tatas pANxava-sEnyezu BIzma-cApa-cyutEH SarEH /
   vidāriteṣa bahuśaḥ samuttasthau mahāravaḥ // Bhmj_6.200 //	vidAriteza bahuSas samuttasTO mahA-ravaH // Bhmd-_6.200 //
   athābhimanyurabhyetya śatamanyusutātmajaḥ /	aTa-aBimanyuH-aByetya Satamanyu-suta-AtmajaH /
   bhīṣmamabhyādravadvīro miṣatāṃ sarvabhūbhujām // Bhmj_6.201 //	BIzmam-aByAdravat-vIraH mizatAm sarva-BUBujAm // Bhmd-_6.201 //
   kṛtavarmaprabhṛtibhiḥ sahitaṃ bhīṣmamojasā /	kRtavarma-praBRtiBiH sahitam BIzmam-ojasA /
   ayodhayatsa viśiśvairdhvajamasya cakarta ca // Bhmj_6.202 //	ayoDayat-sa viSiSvEH-Dvajam-asya cakarta ca // Bhmd-_6.202 //
   hematāle nipatite saṃrabdho 'tha pitāmahaḥ /	hema-tAle nipatite saMrabDaH aTa pitAmahaH /
   divyāsravarṣī sāvegaṃ saubhadraṃ samupādravat // Bhmj_6.203 //	divya-asra-varzI sa-Avegam sOBadram samupAdravat // Bhmd-_6.203 //
   tato vṛkodaramukhā vinadanto mahārathāḥ /	tatas vRkodara-muKAH vinadantaH mahA-raTAH /
   sānugaṃ śantanusutaṃ samantātparyavārayan // Bhmj_6.204 //	sa-anugam Santanu-sutam samantAt-paryavArayan // Bhmd-_6.204 //
   bhīṣmo 'pi sātyakiṃ viddhvā dhvajaṃ pavanajanmanaḥ /	BIzmaH api sAtyakim vidDvA Dvajam pavana-janmanaH /
   unmamātha śarāgreṇa haimaṃ kesariṇaṃ rathāt // Bhmj_6.205 //	unmamATa Sara-agreNa hEmam kesariNam raTAt // Bhmd-_6.205 //
   atrāntare giriprāṃśumāruhya madakuñjaram /	atra-antare giri-prAMSum-Aruhya mada-kuQjaram /
   ayodhyanmadrarājaṃ hṛṣṭo vairāṭiruttaraḥ // Bhmj_6.206 //	ayoDyat-madra-rAjam hRzwaH vErAwiH-uttaraH // Bhmd-_6.206 //
   sa kuñjarendraḥ śalyasya pādena caturo hayān /	sa kuQjara-indraH Salyasya pAdena caturaH hayAn /
   jaghānākṛṣya hastena garjañjaladaniḥsvanaḥ // Bhmj_6.207 //	jaGAna-AkRzya hastena garjan-jalada-niHsvanaH // Bhmd-_6.207 //
   tato madrādhipaḥ kruddhaḥ śaktiṃ śaktimatāṃ varaḥ /	tatas madra-aDipaH krudDaH Saktim SaktimatAm varaH /
   pradīptāṃ prāhiṇodvegāduttarāyeṣuvarṣiṇe // Bhmj_6.208 //	pradIptAm prAhiNot-vegAt-uttarAya-izu-varziNe // Bhmd-_6.208 //
   sa tayā bhinnahṛdayaḥ papāta galitāyudhaḥ /	sa tayA Binna-hRdayaH papAta galita-AyuDaH /
   karṇikāra iva bhraṣṭaḥ karīndrācalaśekharāt // Bhmj_6.209 //	karNikAraH iva BrazwaH karIndra-acala-SeKarAt // Bhmd-_6.209 //
   uttaraṃ nihataṃ dṛṣṭvā śaṅkhastasyānujaḥ krudhā /	uttaram nihatam dRzwvA SaFKaH-tasya-anujaH kruDA /
   cakāra śalyamabhyetya śarairjaṭilavigraham // Bhmj_6.210 //	cakAra Salyam-aByetya SarEH-jawila-vigraham // Bhmd-_6.210 //
   tasya śalyo 'tha gadayā vidārya dalaśo ratham /	tasya SalyaH aTa gadayA vidArya dalaSas raTam /
   unnanādābhavanyena diśaḥ śakalitā iva // Bhmj_6.211 //	unnanAda-aBavan-yena diSaH SakalitAH iva // Bhmd-_6.211 //
   śaṅkho hatāśvaḥ sahasā phalguṇasya rathaṃ yayau /	SaFKaH hata-aSvaH sahasA PalguNasya raTam yayO /
   bhīṣmo 'tha pāṇḍavacamūṃ vyagāhata nṛpāntakaḥ // Bhmj_6.212 //	BIzmaH aTa pANxava-camUm vyagAhata nRpa-antakaH // Bhmd-_6.212 //
   matsyakekayāpāñcālacedisenāsu sarvaśaḥ /	matsya-kekayA-pAQcAla-cedi-senAsu sarvaSas /
   bhīṣmabāṇavibhinnāsu sūryo 'staśikharaṃ yayau // Bhmj_6.213 //	BIzma-bANa-viBinnAsu sUryaH asta-SiKaram yayO // Bhmd-_6.213 //
   tato nivṛtte saṃgrāme śibirāṇi nareśvarāḥ /	tatas nivRtte saMgrAme SibirANi nareSvarAH /
   bhejire pratisaṃsanto vipulaṃ bhīṣmavikramam // Bhmj_6.214 //	Bejire pratisaMsantaH vipulam BIzma-vikramam // Bhmd-_6.214 //
   ***** prathame yuddhadivase uttaravadhaḥ || 20 || *****	***** praTame yudDa-divase uttara-vaDaH || 20 || *****
   dinānte dīrṇapṛtanaḥ śokārto dharmanandanaḥ /	dina-ante dIrNa-pRtanaH Soka-ArtaH DarmanandanaH /
   saṃhāraṃ nijasainyānāṃ pradadhyau bhīṣmavikramam // Bhmj_6.215 //	saMhAram nija-sEnyAnAm pradaDyO BIzma-vikramam // Bhmd-_6.215 //
   sa rājamadhye govindamuvāca karuṇākulaḥ /	sa rAja-maDye govindam-uvAca karuNA-AkulaH /
   kṣīyamāṇasya samare satyaṃ śreyastapo mama // Bhmj_6.216 //	kzIyamANasya samare satyam SreyaH-tapaH mama // Bhmd-_6.216 //
   alaṃ yuddhena me kṛṣṇa pṛthivīkṣayakāriṇā /	alam yudDena me kRzNa pRTivI-kzaya-kAriNA /
   ko mucyeta raṇe prāpya bhīṣmaṃ bhīṣmaparākramam // Bhmj_6.217 //	kaH mucyeta raNe prApya BIzmam BIzma-parAkramam // Bhmd-_6.217 //
   iti bruvāṇaṃ rājānamuvāca madhusūdanaḥ /	iti bruvANam rAjAnam-uvAca maDusUdanaH /
   dhruvaste vijayo rājanyasya yoddhā dhanaṃjayaḥ // Bhmj_6.218 //	DruvaH-te vijayaH rAjanyasya yodDA DanaMjayaH // Bhmd-_6.218 //
   sātyakirdrupadaḥ śaibyaḥ sikhaṇḍī pañca kekayāḥ /	sAtyakiH-drupadaH SEbyaH siKaNxI paQca kekayAH /
   saubhadraśca raṇe kruddho hanyādeva gaṇānapi // Bhmj_6.219 //	sOBadraH-ca raNe krudDaH hanyAt-eva gaNAn-api // Bhmd-_6.219 //
   ukte janārdaneneti tīvraṃ bhīṣmaparākramam /	ukte janArdanena-iti tIvram BIzma-parAkramam /
   mithaḥ kathayatāṃ teṣāṃ sā jagāma vibhāvarī // Bhmj_6.220 //	miTas kaTayatAm tezAm sA jagAma viBAvarI // Bhmd-_6.220 //
   athodite sahasrāṃśau vihite pāṇḍunandanaiḥ /	aTa-udite sahasrAMSO vihite pANxu-nandanEH /
   kruñcavyūhe mahotsāhairvyūhamanye 'pi cakrire // Bhmj_6.221 //	kruQca-vyUhe mahA-utsAhEH-vyUham-anye api cakrire // Bhmd-_6.221 //
   tataḥ pravṛtte samare tīvre bhīrubhayaṃkare /	tatas pravRtte samare tIvre BIru-BayaMkare /
   hṛdayākampane nājñāṃ tālaketuradṛśyata // Bhmj_6.222 //	hRdaya-Akampane na-AjQAm tAlaketuH-adRSyate // Bhmd-_6.222 //
   gambhīradhīrasaṃrambho varjayansa pṛthagjanam /	gamBIra-DIra-saMramBaH varjayan-sa pRTagjanam /
   cakarta bhūbhujāmeva śirāṃsi laghuvikramaḥ // Bhmj_6.223 //	cakarta BUBujAm-eva SirAMsi laGu-vikramaH // Bhmd-_6.223 //
   bhīṣmeṇālolite vyūhe vātoddhūta ivārmave /	BIzmeNa-Alolite vyUhe vAta-udDUtaH iva-armave /
   tamabhyadhāvatsaṃrabdhaḥ śvetāśvo 'cyutasārathiḥ // Bhmj_6.224 //	tam-aByaDAvat-saMrabDaH SvetASvaH acyuta-sAraTiH // Bhmd-_6.224 //
   tamāpatantaṃ viśakhairbhīṣmaḥ kṣipramapūrayat /	tam-Apatantam viSaKEH-BIzmaH kzipram-apUrayat /
   droṇaduryodhanamukhāḥ sarve cānye mahārathāḥ // Bhmj_6.225 //	droNa-duryoDana-muKAH sarve ca-anye mahA-raTAH // Bhmd-_6.225 //
   pārtho 'pi sāyakaiścakre samantātkuruvāhinīm /	pArTaH api sAyakEH-cakre samantAt-kuru-vAhinIm /
   tatpakṣapavanasphārairdīrṇāmiva sahasradhā // Bhmj_6.226 //	tad-pakza-pavana-sPArEH-dIrNAm-iva sahasraDA // Bhmd-_6.226 //
   duryodhanaprerito 'tha svayaṃ śantanunandanaḥ /	duryoDana-preritaH aTa svayam Santanu-nandanaH /
   nindannijaṃ kṣatradharmamabhyadāvaddhanaṃjayam // Bhmj_6.227 //	nindat-nijam kzatra-Darmam-aByadAvat-DanaMjayam // Bhmd-_6.227 //
   nirviśeṣaṃ tayostatra suciraṃ yudhyamānayoḥ /	nirviSezam tayoH-tatra su-ciram yuDyamAnayoH /
   niruddhāṃ śarajālena nādṛśyanta diśo daśa // Bhmj_6.228 //	nirudDAm Sara-jAlena na-adRSyanta diSaH daSa // Bhmd-_6.228 //
   na dadarśa tayoḥ kaścidantaraṃ kṣipatoḥ śarān /	na dadarSa tayoH kaScid-antaram kzipatoH SarAn /
   dhārāsāraprabalayornadatoriva meghayoḥ // Bhmj_6.229 //	DArA-sAra-prabalayoH-nadatoH-iva meGayoH // Bhmd-_6.229 //
   tato droṇamukhā vīrā dhṛṣṭadyumnapurogamaiḥ /	tatas droNa-muKAH vIrAH DRzwadyumna-purogamEH /
   ayudhyantābhavanyena surāḥ pulakitā divi // Bhmj_6.230 //	ayuDyanta-aBavan-yena surAH pulakitA divi // Bhmd-_6.230 //
   bhībhasenaḥ kaliṅgānāṃ praviśyātha varuthinīm /	BI-BasenaH kaliFgAnAm praviSya-aTa varuTinIm /
   pātayankuñjarāṃścakre niḥsaṃcārāṃ vasuṃdharām // Bhmj_6.231 //	pAtayan-kuQjarAn=-cakre niHsaMcArAm vasuMDarAm // Bhmd-_6.231 //
   bhīmanirbhinnamattebhakumbhodbhūtāsṛgambhasām /	BIma-nirBinna-matta-iBa-kumBa-udBUta-asRj-amBasAm /
   pravāhairyayurākaṇṭhaṃ turaṅgāḥ kṛcchagāminaḥ // Bhmj_6.232 //	pravAhEH-yayuH-AkaNWam turaFgAH kRcCa-gAminaH // Bhmd-_6.232 //
   nihatya kuñjarānīkaṃ kaliṅgānāṃ prahāriṇām /	nihatya kuQjara-anIkam kaliFgAnAm prahAriNAm /
   ketumantaṃ narapatiṃ jaghāna sapadānugam // Bhmj_6.233 //	ketumantam narapatim jaGAna sa-padAnugam // Bhmd-_6.233 //
   niḥśeṣitakaliṅgasya bhīmasenasya nādataḥ /	niHSezita-kaliFgasya BImasenasya nAdataH /
   ghanagambhīranādena pṛthivī samakampata // Bhmj_6.234 //	Gana-gamBIra-nAdena pRTivI samakampata // Bhmd-_6.234 //
   tato bhīṣmaḥ samabhyetya dṛṣṭvā dīrṇāmanīkinīm /	tatas BIzmaH samaByetya dRzwvA dIrNAm-anIkinIm /
   vidhāya virathaṃ bhīmaṃ śaineyāśvānapothayat // Bhmj_6.235 //	viDAya viraTam BImam SEneya-aSvAn-apoTayat // Bhmd-_6.235 //
   duryodhanasutaṃ vīraṃ lakṣmaṇaṃ śauryalakṣaṇam /	duryoDana-sutam vIram lakzmaNam SOrya-lakzaNam /
   abhimanyuḥ śitairbāṇaiḥ kṣiprahastamapothayat // Bhmj_6.236 //	aBimanyuH SitEH-bANEH kzipra-hastam-apoTayat // Bhmd-_6.236 //
   gocare patitaṃ putraṃ saubhadrasya pramāthinaḥ /	gocare patitam putram sOBadrasya pramATinaH /
   dṛṣṭvā duryodhano rājā sānugaḥ svayamādravat // Bhmj_6.237 //	dRzwvA duryoDanaH rAjA sa-anugaH svayam-Adravat // Bhmd-_6.237 //
   kuruvīraiḥ parivṛtaṃ vilokya sutamarjunaḥ /	kuru-vIrEH parivRtam vilokya sutam-arjunaH /
   maṇḍalīkṛtagāṇḍīvastūrṇaṃ pratyudyayau parān // Bhmj_6.238 //	maNxalIkRta-gANxIvaH-tUrNam pratyudyayO parAn // Bhmd-_6.238 //
   lāghavādabhitastasya sāyakāścitrayodhinaḥ /	lAGavAt-aBitas-tasya sAyakAH-citra-yoDinaH /
   jahnuḥ śirāṃsi śūrāṇāṃ phalānīva mahīruhām // Bhmj_6.239 //	jahnuH SirAMsi SUrANAm PalAni-iva mahIruhAm // Bhmd-_6.239 //
   ākhaṇḍalabhuvā caṇḍagāṇḍīvapreritaiḥ śaraiḥ /	AKaNxala-BuvA caNxa-gANxIva-preritEH SarEH /
   vidāriteṣvanīkeṣu vidhvastarathasādiṣu // Bhmj_6.240 //	vidAritezu-anIkezu viDvasta-raTa-sAdizu // Bhmd-_6.240 //
   rudhireṇeva gagane saṃdhyārāgema pūrite /	ruDireNa-iva gagane saMDyA-rAgema pUrite /
   avahāraṃ raṇe cakre vāsarānte pitāmahaḥ // Bhmj_6.241 //	avahAram raNe cakre vAsara-ante pitAmahaH // Bhmd-_6.241 //
   ***** ditīyo yuddhadivasaḥ || 21 || *****	***** ditIyaH yudDa-divasaH || 21 || *****
   anyedyurgāruḍaṃ vyūhaṃ dṛṣṭvā bhīṣmeṇa kalpitam /	anyedyus-gAruxam vyUham dRzwvA BIzmeNa kalpitam /
   ardhacandraṃ prativyūhaṃ cakrire pāṇḍunandanāḥ // Bhmj_6.242 //	arDacandram prativyUham cakrire pANxu-nandanAH // Bhmd-_6.242 //
   tataḥ pravṛte samare bhīrūṇāṃ dhṛtikhaṇḍane /	tatas pravRte samare BIrUNAm DRti-KaNxane /
   ārūḍheva mahīvyoma rajasā samalakṣyata // Bhmj_6.243 //	ArUXA-iva mahI-vyoma rajasA samalakzyata // Bhmd-_6.243 //
   asṛkpravāhaiḥ sahasā praśānte reṇumaṇḍale /	asRk-pravAhEH sahasA praSAnte reNu-maNxale /
   sughoraḥ saṃprahāro 'bhūnnṛpāṇāṃ tridaśekṣitaḥ // Bhmj_6.244 //	su-GoraH saMprahAraH aBUt-nRpANAm tridaSa-IkzitaH // Bhmd-_6.244 //
   bhīṣmadroṇamukhairvīraiḥ/ phalguṇapramukhā raṇe /	BIzma-droNa-muKEH-vIrEH/ PalguNa-pramuKAH raNe /
   saṃsaktāḥ samadṛśyanta pūrvadevairivāmarāḥ // Bhmj_6.245 //	saMsaktAH samadRSyanta pUrvadevEH-iva-amarAH // Bhmd-_6.245 //
   bāṇajālena mahatā saṃhatānāṃ samantataḥ /	bANa-jAlena mahatA saMhatAnAm samantataH /
   arjunena niruddhāsu ripūṇāṃ śastravṛṣṭiṣu // Bhmj_6.246 //	arjunena nirudDAsu ripUNAm Sastra-vRzwizu // Bhmd-_6.246 //
   akampitau kuruvyūhe bhīmasenaghaṭotkacau /	akampitO kuru-vyUhe BImasena-GawotkacO /
   praviśya cakraturvīrau vyākulāṃ paravāhinīm // Bhmj_6.247 //	praviSya cakratuH-vIrO vyAkulAm para-vAhinIm // Bhmd-_6.247 //
   tāvabhyadhāvatsaṃrambhādamarṣī dhṛtarāṣṭrajaḥ /	tO=-aByaDAvat-saMramBAt-amarzI DRtarAzwra-jaH /
   kurvannājasamājena mauliradnāruṇā diśaḥ // Bhmj_6.248 //	kurvan=-Aja-samAjena mOliH-adna-aruNAH diSaH // Bhmd-_6.248 //
   haiḍambabāṇanihatā vīrāstasya padānugāḥ /	hExamba-bANa-nihatAH vIrAH-tasya padAnugAH /
   mahāvātasamākrāntā drumā iva cakampire // Bhmj_6.249 //	mahA-vAta-samAkrAntAH drumAH iva cakampire // Bhmd-_6.249 //
   duryodhanapreritānāṃ śarāṇāṃ dīptatejasām /	duryoDana-preritAnAm SarANAm dIpta-tejasAm /
   vṛṣṭimabhyudgatāṃ ghorāṃ cicchedāśu vṛkodaraḥ // Bhmj_6.250 //	vRzwim-aByudgatAm GorAm cicCeda-ASu vRkodaraH // Bhmd-_6.250 //
   bhīmotsṛṣṭena pṛthunā pṛṣaṅke(tke)nātha kauravaḥ /	BIma-utsRzwena pRTunA pRzaFke(t-ke)nATa kOravaH /
   hṛdi viddho nimagnena mumoha bhṛśavihvalaḥ // Bhmj_6.251 //	hRdi vidDaH nimagnena mumoha BRSa-vihvalaH // Bhmd-_6.251 //
   tasminsārathinā nīte rathenākulaketunā /	tasmin-sAraTinA nIte raTena-Akula-ketunA /
   dudrāva sainyaṃ tatsarvaṃ paśyatordreṇabhīṣmayoḥ // Bhmj_6.252 //	dudrAva sEnyam tat-sarvam paSyatoH-dreNa-BIzmayoH // Bhmd-_6.252 //
   mahārathairvārite 'pi kīrṇe tasminbalārṇave /	mahA-raTEH-vArite api kIrNe tasmin-bala-arNave /
   pratyudyayau samāśvasya tūrṇaṃ rājā suyodhanaḥ // Bhmj_6.253 //	pratyudyayO samASvasya tUrNam rAjA suyoDanaH // Bhmd-_6.253 //
   pārthasātyakisaubhadraiḥ sa dṛṣṭvā bahuśaścamūm /	pArTa-sAtyaki-sOBadrEH sa dRzwvA bahuSas-camUm /
   vidrāvitāṃ samabhyetya pitāmahamabhāṣata // Bhmj_6.254 //	vidrAvitAm samaByetya pitAmaham-aBAzata // Bhmd-_6.254 //
   dāritaṃ paśya me sainyaṃ labdhalakṣairarātibhiḥ /	dAritam paSya me sEnyam labDa-lakzEH-arAtiBiH /
   pāṇḍuputreṣu kṛpayā tvayi mādhyasthyamāśrite // Bhmj_6.255 //	pANxu-putrezu kRpayA tvayi mADyasTyam-ASrite // Bhmd-_6.255 //
   alaṃ dromasahāyasya paristhātuṃ purastava /	alam droma-sahAyasya parisTAtum puras-tava /
   madabhāgyavaśānna syādyadi pārtheṣu vaḥ kṛpā // Bhmj_6.256 //	mada-BAgya-vaSAt-na syAt-yadi pArTezu vaH kRpA // Bhmd-_6.256 //
   etatsuyodhanenoktaṃ śrutvā surasaritsutaḥ /	etad-suyoDanena-uktam SrutvA surasarit-sutaH /
   īṣatsmitasudhādhautakapolaphalako 'vadat // Bhmj_6.257 //	Izat-smita-suDA-DOta-kapola-PalakaH avadat // Bhmd-_6.257 //
   ukto 'si bahuśo rājannajeyāḥ pāṇḍavā iti /	uktaH asi bahuSas rAjan=-ajeyAH pANxavAH iti /
   yattu śakyaṃ mayā kiṃcidvṛddhenādya karomi kim // Bhmj_6.258 //	yat-tu Sakyam mayA kiMcid-vRdDena-adya karomi kim // Bhmd-_6.258 //
   ityuktvā cāpamākṛṣya tālamātraṃ mahābhujaḥ /	iti-uktvA cApam-AkRzya tAla-mAtram mahA-BujaH /
   mandāyamāne divase samamabhyudyayau parān // Bhmj_6.259 //	mandAyamAne divase samam-aByudyayO parAn // Bhmd-_6.259 //
   tato bhīṣmarathodīrṇaiḥ śaraiḥ sūryakaraprabhaiḥ /	tatas BIzma-raTa-udIrNEH SarEH sUrya-kara-praBEH /
   vidāritānyanekāni tamāṃsīva kṣayaṃ yayuḥ // Bhmj_6.260 //	vidAritAni-anekAni tamAMsi-iva kzayam yayuH // Bhmd-_6.260 //
   tomareṣvātapatreṣu śarīreṣu ca bhūbhujām /	tomarezu-Atapatrezu SarIrezu ca BUBujAm /
   petuḥ punarabhāvāya bhīṣmanāmāṅkitāḥ śarāḥ // Bhmj_6.261 //	petuH punar-aBAvAya BIzma-nAma-aFkitAH SarAH // Bhmd-_6.261 //
   adṛṣṭapuṅkhavadanairghanaśreṇīkṛtairmuhuḥ /	adRzwa-puFKa-vadanEH-Gana-SreNI-kRtEH-muhur /
   tatsāyakairadṛśyābhūtpāṇḍavānāmanīkinī // Bhmj_6.262 //	tad-sAyakEH-adRSyA-aBUt-pANxavAnAm-anIkinI // Bhmd-_6.262 //
   taṃ yudhyamānaṃ dīptāstraṃ varjayanto 'pi saṃgare /	tam yuDyamAnam dIpta-astram varjayantaH api saMgare /
   dikṣu bhīṣmasahasrāṇi dadṛśuḥ sarvapārthivāḥ // Bhmj_6.263 //	dikzu BIzma-sahasrANi dadRSuH sarva-pArTivAH // Bhmd-_6.263 //
   vrajatsu rājacakreṣu bhīṣmānalapataṅgatām /	vrajatsu rAja-cakrezu BIzma-anala-pataFga-tAm /
   ekenaikena bāṇena bhinneṣu triṣu dantiṣu // Bhmj_6.264 //	ekena-ekena bANena Binnezu trizu dantizu // Bhmd-_6.264 //
   yāte sahasradhā sainye pāṇḍavānāṃ tarasvinām /	yAte sahasraDA sEnye pANxavAnAm tarasvinAm /
   anayatphalguṇarathaṃ gāṅgeyāntikamacyutaḥ // Bhmj_6.265 //	anayat-PalguNa-raTam gAFgeya-antikam-acyutaH // Bhmd-_6.265 //
   tato 'bhavadbhīṣmaśarairbhāsvaraiḥ savyasācinaḥ /	tatas aBavat-BIzma-SarEH-BAsvarEH savyasAcinaH /
   kṣaṇaṃ pañcānanasyeva cārukāñcanapañjaraḥ // Bhmj_6.266 //	kzaNam paQcAnanasya-iva cAru-kAQcana-paQjaraH // Bhmd-_6.266 //
   niruddhaśarasaṃcāro yatnena śatamanyujaḥ /	nirudDa-Sara-saMcAraH yatnena Satamanyu-jaH /
   vicitrairvicaranmārgairyuyudhe kṛṣṇasārathiḥ // Bhmj_6.267 //	vicitrEH-vicarat-mArgEH-yuyuDe kRzNasAraTiH // Bhmd-_6.267 //
   tasyātimānuṣaṃ dhairyamāsthitasya pitāmahaḥ /	tasya-atimAnuzam DEryam-AsTitasya pitAmahaH /
   sādhu putreti saṃhṛṣṭaḥ parākramamapūjayat // Bhmj_6.268 //	sADu putra-iti saMhRzwaH parAkramam-apUjayat // Bhmd-_6.268 //
   tatkaṅkapattrinirbhinnau kṛṣṇāvekarathe sthitau /	tad-kaFka-pattri-nirBinnO kRzNO=-eka-raTe sTitO /
   raktāśokāvivotphullau babhatuḥ kṣatajokṣitau // Bhmj_6.269 //	rakta-aSokO=-iva-utPullO baBatuH kzataja-ukzitO // Bhmd-_6.269 //
   tato nirantarairbāṇairbhīṣmakārmukanirgataiḥ /	tatas nirantarEH-bANEH-BIzma-kArmuka-nirgatEH /
   ākrāntabhuvanābhogairnādṛśyanta diśo daśa // Bhmj_6.270 //	AkrAnta-Buvana-ABogEH-na-adRSyanta diSaH daSa // Bhmd-_6.270 //
   bhīṣme pṛthuśarajvāle kālānala ivodyate /	BIzme pRTu-Sara-jvAle kAla-analaH iva-udyate /
   dudrāva pāṇḍavacamūḥ paścādabhisṛtā paraiḥ // Bhmj_6.271 //	dudrAva pANxava-camUH paScAt-aBisRtA parEH // Bhmd-_6.271 //
   bhagneṣu bhaṭamukhyeṣu babhāṣe kaiṭabhāntakaḥ /	Bagnezu Bawa-muKyezu baBAze kEwaBa-antakaH /
   kva nu mānadhanā yūyamapārayaśaso raṇe /	kva nu mAna-DanAH yUyam-apArayaSasaH raNe /
   parityajya kulācāraṃ yātāḥ kātaratāmimām // Bhmj_6.272 //	parityajya kula-AcAram yAtAH kAtara-tAm-imAm // Bhmd-_6.272 //
   ityuktvā tānsamālokya vidrutāneva keśavaḥ /	iti-uktvA tAn-samAlokya vidrutAn-eva keSavaH /
   uvāca sātyakiṃ vīraṃ yudhyamānaṃ prayatnataḥ // Bhmj_6.273 //	uvAca sAtyakim vIram yuDyamAnam prayatnataH // Bhmd-_6.273 //
   tiṣṭhantu yāntu vā sarve sātyake pṛtanāgragāḥ /	tizWantu yAntu vA sarve sAtyake pRtanA-agra-gAH /
   eṣa svayaṃ nihanmyadya sānugaṃ śantanoḥ sutam // Bhmj_6.274 //	eza svayam nihanmi-adya sa-anugam SantanoH sutam // Bhmd-_6.274 //
   ityuktvā caṇḍamārtaṇḍamaṇḍalāgraṃ sudarśanam /	iti-uktvA caNxa-mArtaNxa-maNxala-agram sudarSanam /
   svayamudyamya kaṃsāriḥ syandanāgrādavātarat // Bhmj_6.275 //	svayam-udyamya kaMsAriH syandana-agrAt-avAtarat // Bhmd-_6.275 //
   kruddhasya tasya kalpāntakarālānalarociṣaḥ /	krudDasya tasya kalpa-anta-karAla-anala-rocizaH /
   na rūpaṃ sehire draṣṭuṃ surā api divi sthitāḥ // Bhmj_6.276 //	na rUpam sehire drazwum surAH api divi sTitAH // Bhmd-_6.276 //
   saṃrambhodbhrāntadordaṇḍavilasatpītavāsasā /	saMramBa-udBrAnta-dos-daNxa-vilasat-pIta-vAsasA /
   śobhāṃ bheje sa nīlādreḥ sarpatsaṃdhyābhraśālinaḥ // Bhmj_6.277 //	SoBAm Beje sa nIla-adreH sarpat-saMDyA-aBra-SAlinaH // Bhmd-_6.277 //
   tamantakamivāyāntaṃ jagatsaṃhāradīkṣitam /	tam-antakam-iva-AyAntam jagat-saMhAra-dIkzitam /
   dhīraḥ śāntanavo dṛṣṭvā dhunāno dhanurabhyadhāt // Bhmj_6.278 //	DIraH SAntanavaH dRzwvA DunAnaH DanuH-aByaDAt // Bhmd-_6.278 //
   ehyehi bhagavanviṣṇo jiṣṇo tridaśavidviṣām /	ehi-ehi Bagavan-vizNo jizNo tridaSa-vidvizAm /
   cakreṇa me śiraśchindhi bhavakleśakṛśānunā // Bhmj_6.279 //	cakreNa me SiraH-CinDi Bava-kleSa-kRSAnunA // Bhmd-_6.279 //
   bhavatā nābhijāmbhojasamuddhūtasvayaṃbhuvā /	BavatA nABi-ja-amBoja-samudDUta-svayaMBuvA /
   hato jagannivāsena dhanyatāṃ yātvayaṃ janaḥ // Bhmj_6.280 //	hataH jagannivAsena Danya-tAm yAtu-ayam janaH // Bhmd-_6.280 //
   siddhasindhusuteneti bhāṣite natamaulinā /	sidDa-sinDu-sutena-iti BAzite nata-mOlinA /
   avaruhya radhāttūrṇamarjunaḥ kṛṣṇamanvagāt // Bhmj_6.281 //	avaruhya raDAt-tUrNam-arjunaH kRzNam-anvagAt // Bhmd-_6.281 //
   sa niṣpīḍya balātpādau purastātkāliyadviṣaḥ /	sa nizpIxya balAt-pAdO purastAt-kAliya-dvizaH /
   uvāca saṃhara vibho kopaṃ viśvakṣayocitam // Bhmj_6.282 //	uvAca saMhara viBo kopam viSva-kzaya-ucitam // Bhmd-_6.282 //
   kṣapayāmi ripūnsarvānyudhi satyena te śape /	kzapayAmi ripUn-sarvAn-yuDi satyena te Sape /
   iti prasādya taṃ pārtho rathamāropayatpunaḥ // Bhmj_6.283 //	iti prasAdya tam pArTaH raTam-Aropayat-punar // Bhmd-_6.283 //
   tato gāṇḍīvaghoṣeṇa pāñcajanyaraveṇa ca /	tatas gANxIva-GozeNa pAQcajanya-raveNa ca /
   cakrāte rājacakrāṇāṃ kṛṣṇau kṛṣṇāmbudabhramam // Bhmj_6.284 //	cakrAte rAja-cakrANAm kRzNO kRzNa-ambuda-Bramam // Bhmd-_6.284 //
   tato nirvivarairbāṇaiḥ śalyabhiriśravaḥśalāḥ /	tatas nirvivarEH-bANEH SalyaBiH-iSravaH-SalAH /
   avākiranbhīṣmamukhāḥ phalguṇaṃ śastravṛṣṭibhiḥ // Bhmj_6.285 //	avAkiran-BIzma-muKAH PalguNam Sastra-vRzwiBiH // Bhmd-_6.285 //
   tāmāyudhamahāvṛṣṭiṃ chittvā sapadi pāṇjavaḥ /	tAm-AyuDa-mahA-vRzwim CittvA sapadi pANjavaH /
   māhendramastraṃ vidadhe sarvalokakṣayakṣamam // Bhmj_6.286 //	mAhendram-astram vidaDe sarva-loka-kzaya-kzamam // Bhmd-_6.286 //
   tasminnudīrṇe sahasā mahāstre dīptatejasi /	tasmin=-udIrNe sahasA mahA-astre dIpta-tejasi /
   caṇḍavātavikīrṇeva cakampe kuruvāhinī // Bhmj_6.287 //	caNxa-vAta-vikIrNA-iva cakampe kuru-vAhinI // Bhmd-_6.287 //
   vadhyamāneṣu saineṣu kṣipraṃ gāṇḍīvadhanvanā /	vaDyamAnezu sA-enezu kzipram gANxIvaDanvanA /
   naranāgāśvadehotthā sasarpa rudhirāpagā // Bhmj_6.288 //	nara-nAga-aSva-deha-utTA sasarpa ruDira-ApagA // Bhmd-_6.288 //
   chattrācchaphenapaṭalāṃ calaccāmarasārasām /	Cattra-acCa-Pena-pawalAm calat-ca-amara-sArasAm /
   keśaśevālaśabalāṃ piśācāstāṃ siṣevire // Bhmj_6.289 //	keSa-SevAla-SabalAm piSAcAH-tAm sizevire // Bhmd-_6.289 //
   ghore nṛpakṣaye tasminvartamāne raṇotsave /	Gore nRpa-kzaye tasmin-vartamAne raNa-utsave /
   saṃdhyayā dikṣu jātāsu śoṇitena bhṛtāsviva // Bhmj_6.290 //	saMDyayA dikzu jAtAsu SoNitena BRtAsu-iva // Bhmd-_6.290 //
   yāte 'staṃ caṇḍakiraṇe pratyagrarudhiratviṣi /	yAte astam caNxakiraNe pratyagra-ruDira-tvizi /
   māṃsapiṇḍa iva graste ghoreṇa dhvāntarakṣasā // Bhmj_6.291 //	mAMsa-piNxe iva graste GoreNa DvAnta-rakzasA // Bhmd-_6.291 //
   vidhvastacāpakavacā viprakīrṇarathadhvajāḥ /	viDvasta-cApa-kavacAH viprakIrNa-raTa-DvajAH /
   avahāramakurvanta pāṇḍavāḥ śastravikṣatāḥ // Bhmj_6.292 //	avahAram-akurvanta pANxavAH Sastra-vikzatAH // Bhmd-_6.292 //
   ***** tṛtīyo yuddhadivasaḥ || 22 || *****	***** tRtIyaH yudDa-divasaH || 22 || *****
   punaḥ prabhāte saṃrabdhā niryayuḥ kurupāṇḍavāḥ /	punar praBAte saMrabDAH niryayuH kuru-pANxavAH /
   vinadanto mahotsāhā vyāḍavyūhāgravartinaḥ // Bhmj_6.293 //	vinadantaH mahA-utsAhAH vyAxa-vyUha-agra-vartinaH // Bhmd-_6.293 //
   atha pravṛtte samare pṛthivīkṣayaśaṃsini /	aTa pravRtte samare pRTivI-kzaya-SaMsini /
   saubhadrapramukhā vīrānbhīṣmamukhyānayodhayan // Bhmj_6.294 //	sOBadra-pramuKAH vIrAn-BIzma-muKyAn-ayoDayan // Bhmd-_6.294 //
   tataḥ śaraśatāsārasaṃpūritadigantaraḥ /	tatas Sara-Sata-AsAra-saMpUrita-diS-antaraH /
   mahārathānatītyānyānbhīṣmor'junamupādravat // Bhmj_6.295 //	mahA-raTAn-atItyA-anyAn-BIzmaH-H-ajunam-upAdravat // Bhmd-_6.295 //
   nirviśeṣaṃ tayoḥ kṣipraṃ pīrayoryudhyamānayoḥ /	nirviSezam tayoH kzipram pIrayoH-yuDyamAnayoH /
   eko droṇimukhānvīrānabhimanyurayodhayat // Bhmj_6.296 //	ekaH droNi-muKAn-vIrAn-aBimanyuH-ayoDayat // Bhmd-_6.296 //
   chinnavarmadhvajarathānsa vidhāya mahārathān /	Cinna-varma-Dvaja-raTAn-sa viDAya mahA-raTAn /
   śiraḥprakaramucchinnaṃ rājñāṃ kṣipramapātayat // Bhmj_6.297 //	SiraH-prakaram-ucCinnam rAjQAm kzipram-apAtayat // Bhmd-_6.297 //
   droṇaprabhṛtibhiḥ sarvairdṛṣṭvā saubhadramāvṛtam /	droNa-praBRtiBiH sarvEH-dRzwvA sOBadram-AvRtam /
   dhṛṣṭadyumnaścamūnāthaścakartābhyetya kauravān // Bhmj_6.298 //	DRzwadyumnaH-camU-nATaH-cakartA-aByetya kOravAn // Bhmd-_6.298 //
   sa hatvā cāmaraṃ śūraḥ pauravyatanayaṃ nṛpam /	sa hatvA cAmaram SUraH pOravya-tanayam nRpam /
   śiraḥsaṃyamaneḥ kāyājjahārākulakuṇḍalam // Bhmj_6.299 //	SiraH-saMyamaneH kAyAt-jahAra-Akula-kuNxalam // Bhmd-_6.299 //
   atrāntare gajānīkairvipulaiśca gajādhipaḥ /	atra-antare gaja-anIkEH-vipulEH-ca gaja-aDipaH /
   bhīmaduryodhanādiṣṭo gadāpāṇiḥ samādravat // Bhmj_6.300 //	BIma-duryoDana-AdizwaH gadA-pANiH samAdravat // Bhmd-_6.300 //
   bhīmaseno 'tha rabhasādavaruhya rathādgajān /	BImasenaH aTa raBasAt-avaruhya raTAt-gajAn /
   garjannurugadāghātairjaghāna ghanavikramaḥ // Bhmj_6.301 //	garjat-=-uru-gadA-GAtEH-jaGAna Gana-vikramaH // Bhmd-_6.301 //
   gadāprahārābhihatairvajrabhinnairivācalaiḥ /	gadA-prahAra-aBihatEH-vajra-BinnEH-iva-acalEH /
   patadbhirmattamātaṅgaiścakampe cakiteva bhūḥ // Bhmj_6.302 //	patadBiH-matta-mAtaFgEH-cakampe cakitA-iva BUH // Bhmd-_6.302 //
   nihate kuñjarānīke bhīmena bhayadāyinā /	nihate kuQjara-anIke BImena Baya-dAyinA /
   tamabhyadhāvansaṃkruddhāḥ sarve duryodhanādayaḥ // Bhmj_6.303 //	tam-aByaDAvan-saMkrudDAH sarve duryoDana-AdayaH // Bhmd-_6.303 //
   suyodhanaśarāghātamūrchito 'tha vṛkodaraḥ /	suyoDana-Sara-AGAta-mUrCitaH aTa vRkodaraH /
   samāśvāsya parānīkaṃ rathena kupito 'viśat // Bhmj_6.304 //	samASvAsya para-anIkam raTena kupitaH aviSat // Bhmd-_6.304 //
   viśvasaṃhārasaṃkruddhaṃ taṃ kṛtāntamivotthitam /	viSva-saMhAra-saMkrudDam tam kRtAntam-iva-utTitam /
   prāpyānujāḥ kurupateścaturdaśa yayuḥ kṣayam // Bhmj_6.305 //	prApya-anujAH kuru-pateH-caturdaSa yayuH kzayam // Bhmd-_6.305 //
   senāpatiṃ suṣeṇaṃ ca jayasaṃdhaṃ sulocanam /	senApatim suzeNam ca jayasaMDam su-locanam /
   bhīmamugraṃ bhīmarathaṃ bhīmabāhumalolupam // Bhmj_6.306 //	BImam-ugram BImaraTam BIma-bAhum-alolupam // Bhmd-_6.306 //
   samaṃ vavitsuṃ kaṭakaṃ durmukhaṃ duṣpradarśanam /	samam vavitsum kawakam durmuKam duzpradarSanam /
   hatvaināmakarotsenāṃ kauravāṇāṃ sahasradhā // Bhmj_6.307 //	hatvA-enAm-akarot-senAm kOravANAm sahasraDA // Bhmd-_6.307 //
   tamabhyadhāvanmattena supratīkena dantinā /	tam-aByaDAvat-mattena supratIkena dantinA /
   gambhīraghoraghoṣeṇa bhagadattaḥ sahānugaiḥ // Bhmj_6.308 //	gamBIra-Gora-GozeNa BagadattaH saha-anugEH // Bhmd-_6.308 //
   gajodayācalaraveḥ śaraistīkṣṇairivāṃśubhiḥ /	gaja-udaya-acala-raveH SarEH-tIkzNEH-iva-aMSuBiH /
   pratāpadhāmnastasyārātsa ca kopārivāhinī // Bhmj_6.309 //	pratApa-DAmnaH-tasya-ArAt-sa ca kopa-ari-vAhinI // Bhmd-_6.309 //
   tatsāyakena viddho 'tha hṛdi marmāvabhedinā /	tad-sAyakena vidDaH aTa hRdi marma-avaBedinA /
   dhvajayaṣṭiṃ samālambya tasthau bhīmo 'timūrchitaḥ // Bhmj_6.310 //	Dvaja-yazwim samAlambya tasTO BImaH ati-mUrCitaH // Bhmd-_6.310 //
   tato ghaṭotkacaḥ kruddho dṛṣṭvā janakamākulam /	tatas GawotkacaH krudDaH dRzwvA janakam-Akulam /
   bhagadattamabhidrutya ghorāṃ māyāṃ samādade // Bhmj_6.311 //	Bagadattam-aBidrutya GorAm mAyAm samAdade // Bhmd-_6.311 //
   airāvaṇagataḥ so 'tha prabhinnairdigdvipaiḥ saha /	ErAvaNa-gataH saH aTa praBinnEH-diS-dvipEH saha /
   apīḍayatsupratīkaṃ dīptābhiḥ śastravṛṣṭibhiḥ // Bhmj_6.312 //	apIxayat-supratIkam dIptABiH Sastra-vRzwiBiH // Bhmd-_6.312 //
   tasya nirbhidyamānasya kuñjarendrasya garjataḥ /	tasya nirBidyamAnasya kuQjara-indrasya garjataH /
   śabdena tasthurālīya sarve saṃkucitā gajāḥ // Bhmj_6.313 //	Sabdena tasTuH-AlIya sarve saMkucitAH gajAH // Bhmd-_6.313 //
   ghaṭotkacena saṃsaktaṃ dṛṣṭvā prāgjyotiṣeśvaram /	Gawotkacena saMsaktam dRzwvA prAgjyotiza-ISvaram /
   saha droṇādibhirvīrairbhīṣmastaṃ deśamādravat // Bhmj_6.314 //	saha droNa-AdiBiH-vIrEH-BIzmaH-tam deSam-Adravat // Bhmd-_6.314 //
   ghaṭotkacaṃ kālarūpaṃ nadantaṃ vīkṣya bhairavam /	Gawotkacam kAla-rUpam nadantam vIkzya BEravam /
   saṃdhyāyāṃ durjayaṃ matvā bhīṣmastaṃ bhīmavikramam // Bhmj_6.315 //	saMDyAyAm durjayam matvA BIzmaH-tam BIma-vikramam // Bhmd-_6.315 //
   avahāraṃ susainyānāṃ vidadhe dhīmatāṃ varaḥ /	avahAram su-sEnyAnAm vidaDe DImatAm varaH /
   yenābhavankālavaktrānniṣkrāntā iva kauravāḥ // Bhmj_6.316 //	yena-aBavan-kAla-vaktrAt-nizkrAntAH iva kOravAH // Bhmd-_6.316 //
   ***** caturtho yuddhadivasaḥ || 23 || *****	***** caturTaH yudDa-divasaH || 23 || *****
   tato niśāyāmabhyetya kururājaḥ pitāmaham /	tatas niSAyAm-aByetya kuru-rAjaH pitAmaham /
   papraccha pāṇḍuputrāṇāṃ duḥkhito jayakāraṇam // Bhmj_6.317 //	papracCa pANxu-putrANAm duHKitaH jaya-kAraNam // Bhmd-_6.317 //
   tamabravīcchāntanavo rājannukto 'si sarvadā /	tam-abravIt-SAntanavaH rAjan=-uktaH asi sarvadA /
   devena viṣṇunā guptā na jeyāḥ pāṇḍavā iti // Bhmj_6.318 //	devena vizNunA guptAH na jeyAH pANxavAH iti // Bhmd-_6.318 //
   purā bhūbhāraśāntyarthaṃ svayaṃbhūrmunisaṃsadi /	purA BU-BAra-SAnti-arTam svayaMBUH-muni-saMsadi /
   prādurbhūtaṃ svayaṃ viṣṇuṃ tuṣṭāva sahasāṃ nidhim // Bhmj_6.319 //	prAdurBUtam svayam vizNum tuzwAva sahasAm niDim // Bhmd-_6.319 //
   jaya viśveśa viśvātmanviśvaksena sudhānidhe /	jaya viSveSa viSvAtman-viSvaksena suDA-niDe /
   amandaciddhanānanda saṃvitsamarasadyute // Bhmj_6.320 //	amanda-cit-Dana-Ananda saMvid-sama-rasa-dyute // Bhmd-_6.320 //
   namastubhyaṃ jagatsargasthitisaṃhārakāriṇe /	namaH-tuByam jagat-sarga-sTiti-saMhAra-kAriNe /
   trivikramāya mahate triguṇāya trimūrtaye // Bhmj_6.321 //	trivikramAya mahate triguNAya trimUrtaye // Bhmd-_6.321 //
   namaḥ pracaṇḍacakrāgraprabhābāsurabāhave /	namaH pracaNxa-cakra-agra-praBA-bAsura-bAhave /
   daityāndhakārasaṃhārakāriṇe mohadāriṇe // Bhmj_6.322 //	dEtya-anDakAra-saMhAra-kAriNe moha-dAriNe // Bhmd-_6.322 //
   avatīrṇā bhuvaṃ nātha dānavā ye hatāstvayā /	avatIrNAH Buvam nATa dAnavAH ye hatAH-tvayA /
   teṣāṃ vadhāya dṛptānāṃ mānuṣī tanumāviśa // Bhmj_6.323 //	tezAm vaDAya dRptAnAm mAnuzI tanum-AviSa // Bhmd-_6.323 //
   iti stutāḥ padmabhuvā devo nārāyaṇaḥ prabhuḥ /	iti stutAH padma-BuvA devaH nArAyaNaH praBuH /
   nareṇa sākaṃ bhūbhāraśāntyai kṣitimavātarat // Bhmj_6.324 //	nareNa sAkam BU-BAra-SAntyE kzitim-avAtarat // Bhmd-_6.324 //
   sa eṣa kṛṣṇo bhagavāñjāto yādavanandanaḥ /	saH eza kRzNaH BagavAn-jAtaH yAdava-nandanaH /
   naraśca vijayo dhīraḥ pravaraḥ sarvadhanvinām // Bhmj_6.325 //	naraH-ca vijayaH DIraH pravaraH sarva-DanvinAm // Bhmd-_6.325 //
   devau kṛṣṇārjunāvetau na jeyau tridaśairapi /	devO kRzNa-arjunO=-etO na jeyO tridaSEH-api /
   iti jñātvā śamaḥ putra kriyatāṃ pāṇḍunandanaiḥ // Bhmj_6.326 //	iti jQAtvA SamaH putra kriyatAm pANxu-nandanEH // Bhmd-_6.326 //
   ***** viśvepākhyānam || 25 || *****	***** viSvepa-AKyAnam || 25 || *****
   atha prabhāte makaraśyenavyūhāgravartinaḥ /	aTa praBAte makara-Syena-vyUha-agra-vartinaH /
   bhīṣmabhīmamukhā yuddhaṃ cakrire pāṇḍunandanāḥ // Bhmj_6.327 //	BIzma-BIma-muKAH yudDam cakrire pANxu-nandanAH // Bhmd-_6.327 //
   hatānāṃ hanyamānānāṃ ghnatāṃ ca samare mithaḥ /	hatAnAm hanyamAnAnAm GnatAm ca samare miTas /
   patatāṃ tatra vīrāṇāṃ niḥsvastumulo 'bhavat // Bhmj_6.328 //	patatAm tatra vIrANAm niHsvaH-tumulaH aBavat // Bhmd-_6.328 //
   bhīmaphalguṇasaubhadramatsyasātyakipārṣataiḥ /	BIma-PalguNa-sOBadra-matsya-sAtyaki-pArzatEH /
   bhīṣmamukhyaiśca te sene bhinne saṃśayamāpatuḥ // Bhmj_6.329 //	BIzma-muKyEH-ca te sene Binne saMSayam-ApatuH // Bhmd-_6.329 //
   kabandhatāṇḍavaścaṇḍe mattavetālasaṃkule /	kabanDa-tANxavaH-caNxe matta-vetAla-saMkule /
   tasminnāyodhane ghore bhūtānāmutsavo 'bhavat // Bhmj_6.330 //	tasmin=-AyoDane Gore BUtAnAm-utsavaH aBavat // Bhmd-_6.330 //
   dhanvināṃ śarajālena divamutpatatāṃ muhuḥ /	DanvinAm Sara-jAlena divam-utpatatAm muhur /
   ravau saṃchādite rājñāṃ vyartho 'bhūcchastrasaṃgrahaḥ // Bhmj_6.331 //	ravO saMCAdite rAjQAm vyarTaH aBUt-Sastra-saMgrahaH // Bhmd-_6.331 //
   bīreṇa bhūriśravasā saṃsaktaṃ vīkṣya sātyakim /	bIreNa BUriSravasA saMsaktam vIkzya sAtyakim /
   abhyādrabandhanvinastaṃ deśaṃ sātyakisūnavaḥ // Bhmj_6.332 //	aByAdra-banDan-vinastam deSam sAtyaki-sUnavaH // Bhmd-_6.332 //
   teṣāmāpatatāṃ pūrṇaṃ sṛjatāṃ śaradurdinam /	tezAm-ApatatAm pUrNam sRjatAm Sara-durdinam /
   bhūriśravāḥ śirāṃsyārāduścakarta śitaiḥ śaraiḥ // Bhmj_6.333 //	BUriSravAH SirAMsi-ArAduH-cakarta SitEH SarEH // Bhmd-_6.333 //
   hateṣu teṣu kupitaḥ pradīptāstro dhanaṃjayaḥ /	hatezu tezu kupitaH pradIpta-astraH DanaMjayaH /
   cakāra kurusenānāṃ saṃhāraṃ harisārathiḥ // Bhmj_6.334 //	cakAra kuru-senAnAm saMhAram hari-sAraTiH // Bhmd-_6.334 //
   hate lakṣacaturbhāge bhūbhujāmanivartinām /	hate lakza-catur-BAge BUBujAm-anivartinAm /
   gāmḍīvadhanvanā sainyaṃ vāsarānte nyavartata // Bhmj_6.335 //	gAmxIvaDanvanA sEnyam vAsara-ante nyavartata // Bhmd-_6.335 //
   ***** pañcamo yuddhadivasaḥ || 26 || *****	***** paQcamaH yudDa-divasaH || 26 || *****
   punaḥ prabhāte saṃnaddhā niryayuḥ kurupāṇḍavāḥ /	punar praBAte saMnadDAH niryayuH kuru-pANxavAH /
   alakṣyabhedāvyūhābhyāṃ krauñcena makareṇa ca // Bhmj_6.336 //	alakzya-Beda-avyUhAByAm krOQcena makareNa ca // Bhmd-_6.336 //
   tataḥ pramathya sahasā bhīmaseno 'rivāhinīm /	tatas pramaTya sahasA BImasenaH ari-vAhinIm /
   viveśa bhṛśasaṃkruddhaḥ samaṃ drupadasūnunā // Bhmj_6.337 //	viveSa BRSa-saMkrudDaH samam drupada-sUnunA // Bhmd-_6.337 //
   tābhyāṃ vidārite vyūhe kupitāḥ kurunandanāḥ /	tAByAm vidArite vyUhe kupitAH kuru-nandanAH /
   vimukhaiḥ kuñjarānīkaistau tūrṇaṃ paryavārayan // Bhmj_6.338 //	vimuKEH kuQjara-anIkEH-tO tUrNam paryavArayan // Bhmd-_6.338 //
   bhīmasenagadāghātaniṣpiṣṭavapuṣāṃ raṇe /	BImasena-gadA-GAta-nizpizwa-vapuzAm raNe /
   abhūdvyatikaro ghoraḥ patatāṃ gajayodhinām // Bhmj_6.339 //	aBUt-vyatikaraH GoraH patatAm gaja-yoDinAm // Bhmd-_6.339 //
   yudhyamāneṣu sainyeṣu bhīmena bhujaśālinā /	yuDyamAnezu sEnyezu BImena Buja-SAlinA /
   abhyādravatsānugastaṃ svayaṃ rājā suyodhanaḥ // Bhmj_6.340 //	aByAdravat-sa-anugaH-tam svayam rAjA suyoDanaH // Bhmd-_6.340 //
   chāditaṃ kauravairdṛṣṭvā bhīmaṃ viśikhavarṣibhiḥ /	CAditam kOravEH-dRzwvA BImam viSiKa-varziBiH /
   vimohaṃ vidadhe teṣāṃ mohanāstreṇa pārṣanaḥ // Bhmj_6.341 //	vimoham vidaDe tezAm mohana-astreNa pArzanaH // Bhmd-_6.341 //
   droṇena svayamabhyetya jñānāstreṇa vināśite /	droNena svayam-aByetya jQAna-astreNa vinASite /
   mohanāstre kurupatiṃ bhīmastūrṇamupādravat // Bhmj_6.342 //	mohana-astre kuru-patim BImaH-tUrNam-upAdravat // Bhmd-_6.342 //
   madāndha kvādhunā jīvanmayi jīvati yāsyasi /	mada-anDa kva-aDunA jIvan-mayi jIvati yAsyasi /
   ityuktvā te śaraśatairvajravegairavākiran // Bhmj_6.343 //	iti-uktvA te Sara-SatEH-vajra-vegEH-avAkiran // Bhmd-_6.343 //
   bhīmacāpacyutairbāṇaiḥ so 'tha kṛttarathadhvajaḥ /	BIma-cApa-cyutEH-bANEH saH aTa kRtta-raTa-DvajaH /
   hṛdi nirdārito bheje mūrchāṃ vyathitamānasaḥ // Bhmj_6.344 //	hRdi nirdAritaH Beje mUrCAm vyaTita-mAnasaH // Bhmd-_6.344 //
   atrāntare bhīṣmaśarairhanyamāneṣu rājasu /	atra-antare BIzma-SarEH-hanyamAnezu rAjasu /
   ghoro babhūva saṃmardaḥ kṛtāntasamarotsavaḥ // Bhmj_6.345 //	GoraH baBUva saMmardaH kRtAnta-samara-utsavaH // Bhmd-_6.345 //
   draupadeyeṣu vīreṣu yudhyamāneṣu kauravaiḥ /	drOpadeyezu vIrezu yuDyamAnezu kOravEH /
   avartata raṇo ghoro gajavājirathakṣayaḥ // Bhmj_6.346 //	avartata raNaH GoraH gaja-vAji-raTa-kzayaH // Bhmd-_6.346 //
   athāvahāraṃ sainyānāṃ cakre śantanunandanaḥ /	aTa-avahAram sEnyAnAm cakre Santanu-nandanaH /
   rājasevāvṛte sūrye yāte 'staṃ rudhirāruṇe // Bhmj_6.347 //	rAja-sevA-AvRte sUrye yAte astam ruDira-aruNe // Bhmd-_6.347 //
   ***** ṣaṣṭho yuddhadivasaḥ || 27 || *****	***** zazWaH yudDa-divasaH || 27 || *****
   anyedyurmaṇḍalavyūhe bhīṣmeṇa vihite svayam /	anyedyus-maNxala-vyUhe BIzmeNa vihite svayam /
   yudhiṣṭhiraḥ sa durbhedyaṃ vajravyūhamakalpayat // Bhmj_6.348 //	yuDizWiraH sa durBedyam vajra-vyUham-akalpayat // Bhmd-_6.348 //
   tataḥ pravṛtte samare bhīṣaṇe bhīṣmapārthayoḥ /	tatas pravRtte samare BIzaNe BIzma-pArTayoH /
   virāṭa ādravaddroṇaṃ gariṣṭhaṃ sarvadhanvinām // Bhmj_6.349 //	virAwaH Adravat-droNam garizWam sarva-DanvinAm // Bhmd-_6.349 //
   dromastaṃ bāṇavarṣeṇa saṃchādya śaravarṣiṇam /	dromaH-tam bANa-varzeNa saMCAdya Sara-varziNam /
   unnanāda dhanadhvāno rathamasya jaghāna ca // Bhmj_6.350 //	unnanAda Dana-DvAnaH raTam-asya jaGAna ca // Bhmd-_6.350 //
   sa hatāśvaṃ samutsṛjya rathaṃ putrasya saṃbhramāt /	sa hata-aSvam samutsRjya raTam putrasya saMBramAt /
   āruroha hatānīkaṃ śaṅkhasyārūḍhadhanvinaḥ // Bhmj_6.351 //	Aruroha hata-anIkam SaFKasya-ArUXa-DanvinaH // Bhmd-_6.351 //
   droṇo 'tha tau pitāputrau vilokyaikarathe sthitau /	droNaH aTa tO pitAputrO vilokya-eka-raTe sTitO /
   śaṅkhāya prāhiṇoddhoraṃ mṛtyudaṇḍopamaṃ śaram // Bhmj_6.352 //	SaFKAya prAhiNot-horam mRtyu-daNxa-upamam Saram // Bhmd-_6.352 //
   sa tena bhinnahṛdayaḥ papāta kṣatajokṣitaḥ /	sa tena Binna-hRdayaH papAta kzataja-ukzitaH /
   vātenonmathitaḥ śailādutphulla iva kiśukaḥ // Bhmj_6.353 //	vAtena-unmaTitaH SElAt-utPullaH iva kiSukaH // Bhmd-_6.353 //
   tataḥ śikhaṇḍinaṃ droṇaḥ śarairviśikhavarṣiṇam /	tatas SiKaNxinam droNaH SarEH-viSiKa-varziNam /
   hatāśve sātyakirathaṃ samārūḍhe śikhaṇḍini /	hata-aSve sAtyaki-raTam samArUXe SiKaNxini /
   alambuso rākṣasendraḥ krūrakarmā tamādravat // Bhmj_6.354 //	alambusaH rAkzasa-indraH krUra-karmA tam-Adravat // Bhmd-_6.354 //
   māyayā yudhyamānaṃ taṃ garjantaṃ rākṣaseśvaram /	mAyayA yuDyamAnam tam garjantam rAkzaseSvaram /
   cakāra vimukhaṃ kopādraurdreṇāstreṇa sātyakiḥ // Bhmj_6.355 //	cakAra vimuKam kopAt-rOrdreNa-astreNa sAtyakiH // Bhmd-_6.355 //
   śaineyena jite tasminnirāvānarjunātmajaḥ /	SEneyena jite tasmin-nirAvAn-arjuna-AtmajaH /
   vindānuvindāvabhyāyājjambhārisamavikramaḥ // Bhmj_6.356 //	vinda-anuvindO=-aByAyAt-jamBAri-sama-vikramaH // Bhmd-_6.356 //
   ghaṭotkacamathāyāntaṃ kṛtāntamiva bhairavam /	Gawotkacam-aTa-AyAntam kRtAntam-iva BEravam /
   avārayadgajendreṇa bhagadatto nṛpāgraṇīḥ // Bhmj_6.357 //	avArayat-gaja-indreNa BagadattaH nRpa-agraNIH // Bhmd-_6.357 //
   vīraṃ sa hatvā haiḍambaṃ pāṇḍavānāmanīkinīm /	vIram sa hatvA hExambam pANxavAnAm-anIkinIm /
   darpādviloḍayāmāsa gajendro nalinīmiva // Bhmj_6.358 //	darpAt-viloxayAmAsa gaja-indraH nalinIm-iva // Bhmd-_6.358 //
   mādrīsutau tataḥ śalyaṃ vidhāya virathaṃ śaraiḥ /	mAdrI-sutO tatas Salyam viDAya viraTam SarEH /
   cakraturvimukhaṃ saṃkhye rājacakrasya paśyata // Bhmj_6.359 //	cakratuH-vimuKam saMKye rAja-cakrasya paSyata // Bhmd-_6.359 //
   svayaṃ yudhiṣṭhiro rājā nṛpaṃ jitvā śrutāyudham /	svayam yuDizWiraH rAjA nRpam jitvA SrutAyuDam /
   vigāhya kauravānīkaṃ vidadhe vimukhaṃ śaraiḥ // Bhmj_6.360 //	vigAhya kOrava-anIkam vidaDe vimuKam SarEH // Bhmd-_6.360 //
   cekitānena vijite gautame dhanvināṃ gurau /	cekitA-anena vijite gOtame DanvinAm gurO /
   bhīṣmaścakāra kadanaṃ rājñāmanyatra cārjunaḥ // Bhmj_6.361 //	BIzmaH-cakAra kadanam rAjQAm-anyatra ca-arjunaH // Bhmd-_6.361 //
   yudhiṣṭhiragirā vīkṣya bhīṣmāya samabhidravat /	yuDizWira-girA vIkzya BIzmAya samaBidravat /
   śikhaṇḍinaṃ madrarājo divyairastrairavārayat // Bhmj_6.362 //	SiKaNxinam madra-rAjaH divyEH-astrEH-avArayat // Bhmd-_6.362 //
   bhīṣmeṇa hanyamāneṣu bhūpāleṣvanivartiṣu /	BIzmeNa hanyamAnezu BUpAlezu-anivartizu /
   pārthena ca trigarteṣu jagāmāstaṃ divākaraḥ // Bhmj_6.363 //	pArTena ca trigartezu jagAma-astam divAkaraH // Bhmd-_6.363 //
   tamobhirāvṛte loke raṇe raktāsavākule /	tamoBiH-AvRte loke raNe rakta-Asava-Akule /
   pramattairiva vetālaiḥ śibirāṇi yayurnṛpāḥ // Bhmj_6.364 //	pramattEH-iva vetAlEH SibirANi yayuH-nRpAH // Bhmd-_6.364 //
   ***** saptamo yuddhadivasaḥ || 28 || *****	***** saptamaH yudDa-divasaH || 28 || *****
   bhīṣmeṇa sāgaravyūhe prātarviracite punaḥ /	BIzmeNa sAgara-vyUhe prAtar-viracite punar /
   śṛṅgāṭakaṃ mahāvyūhaṃ cakre drupadanandanaḥ // Bhmj_6.365 //	SRFgAwakam mahA-vyUham cakre drupada-nandanaH // Bhmd-_6.365 //
   vidīrṇeṣviva sainyeṣu bhīṣmacāpacyutaiḥ śaraiḥ /	vidIrNezu-iva sEnyezu BIzma-cApa-cyutEH SarEH /
   babhūvābhimukhaḥ kopādeka eva vṛkodaraḥ // Bhmj_6.366 //	baBUva-aBimuKaH kopAt-ekaH eva vRkodaraH // Bhmd-_6.366 //
   sa hatvā sārathiṃ bāṇaistūrṇaṃ śantanujanmanaḥ /	sa hatvA sAraTim bANEH-tUrNam Santanu-janmanaH /
   droṇasya ca samudbhrāntapatākaṃ vidadhe ratham // Bhmj_6.367 //	droNasya ca samudBrAnta-patAkam vidaDe raTam // Bhmd-_6.367 //
   labdhalakṣyastato bhīmaḥ sapta duryodhanānujān /	labDa-lakzyaH-tatas BImaH sapta duryoDana-anujAn /
   jaghāna madasaṃrabdhānpañcānana iva dvipān // Bhmj_6.368 //	jaGAna mada-saMrabDAn-paQcAnanaH iva dvipAn // Bhmd-_6.368 //
   bahvāśinaṃ kuṇḍadhāraṃ viśālākṣaṃ sudurjayam /	bahu-ASinam kuNxaDAram viSAla-akzam su-durjayam /
   mahodaraṃ maṇḍitakaṃ sunābhaṃ ca nihatya tān // Bhmj_6.369 //	mahodaram maNxitakam sunABam ca nihatya tAn // Bhmd-_6.369 //
   vidrāvya kauravacamūṃ nanādāsphālayandiśaḥ /	vidrAvya kOrava-camUm nanAda-AsPAlayan-diSaH /
   kṣayāya sarvajagatāṃ devai rudra ivoditaḥ // Bhmj_6.370 //	kzayAya sarva-jagatAm devEH rudraH iva-uditaH // Bhmd-_6.370 //
   irāvānatha vikrānto viveśa kuruvāhinīm /	irAvAn-aTa vikrAntaH viveSa kuru-vAhinIm /
   ulūpī nāgalalanā phalgunādyamajījanat // Bhmj_6.371 //	ulUpI nAga-lalanA Palguna-Adyam-ajIjanat // Bhmd-_6.371 //
   kāryaṃ samārasāhāyyaṃ svayamityarjunena saḥ /	kAryam samArasAhAyyam svayam-iti-arjunena saH /
   uktaḥ purā surapure tāṃ yuddhabhuvamāyayau // Bhmj_6.372 //	uktaH purA sura-pure tAm yudDa-Buvam-AyayO // Bhmd-_6.372 //
   ratnakāñcanasaṃnāhaiḥ sa pātālaturaṅgamaiḥ /	ratna-kAQcana-saMnAhEH sa pAtAla-turaFgamEH /
   uhyamānaḥ śaraiścakre phaṇilokamivāparam // Bhmj_6.373 //	uhyamAnaH SarEH-cakre PaNi-lokam-iva-aparam // Bhmd-_6.373 //
   sa gatvā vipulānīkāngāndhārānhayayodhinaḥ /	sa gatvA vipula-anIkAn-gAnDArAn-haya-yoDinaH /
   śakunestanayānsapta jaghāna ghanavikramān // Bhmj_6.374 //	SakuneH-tanayAn-sapta jaGAna Gana-vikramAn // Bhmd-_6.374 //
   tato duryodhanādiṣṭo māyāvī rākṣasādhipaḥ /	tatas duryoDana-AdizwaH mAyAvI rAkzasa-aDipaH /
   alambusaḥ samabhyāyādirāvantaṃ raṇotkaṭaḥ // Bhmj_6.375 //	alambusaH samaByAyAt-irAvantam raNa-utkawaH // Bhmd-_6.375 //
   irāvanatha khaṅgena chittvā sapadi rakṣasaḥ /	irAvanaTa KaFgena CittvA sapadi rakzasaH /
   sa niṣaṅgaṃ dhanurdīptaṃ nanāda balināṃ varaḥ // Bhmj_6.376 //	sa nizaFgam DanuH-dIptam nanAda balinAm varaH // Bhmd-_6.376 //
   tato māyāṃ samāśritya mahatīṃ mohanīṃ nṛṇām /	tatas mAyAm samASritya mahatIm mohanIm nRNAm /
   yuyudhāte samāviśya tau nabho bhīmavikramau // Bhmj_6.377 //	yuyuDAte samAviSya tO naBaH BIma-vikramO // Bhmd-_6.377 //
   irāvatā nijāstraughairhanyamānasya rakṣasaḥ /	irAvatA nija-astra-oGEH-hanyamAnasya rakzasaH /
   ghoraḥ samudabhūnnādaḥ sarvaprāṇibhayaṃkaraḥ // Bhmj_6.378 //	GoraH samudaBUt-nAdaH sarva-prANi-BayaMkaraH // Bhmd-_6.378 //
   atha sāhāyyakaṃ cakrurbhujaṅgā bhujagībhuvaḥ /	aTa sAhAyyakam cakruH-BujaFgAH BujagI-BuvaH /
   tadvamanto viṣaṃ tīkṣṇaṃ bhogānbhogabhṛtāṃ varāḥ // Bhmj_6.379 //	tat-vamantaH vizam tIkzNam BogAn-Boga-BRtAm varAH // Bhmd-_6.379 //
   rākṣaso 'tha bhṛśaṃ kruddho rūpamāsthāya gāruḍam /	rAkzasaH aTa BRSam krudDaH rUpam-AsTAya gAruxam /
   bhakṣayitvākhilānsarpānbhīmaṃ svaṃ vapurādade // Bhmj_6.380 //	BakzayitvA-aKilAn-sarpAn-BImam svam vapuH-Adade // Bhmd-_6.380 //
   māyāvimohitasyātha khaṅgenārādirāvataḥ /	mAyA-vimohitasya-aTa KaFgena-ArAdirAvataH /
   jahāra rākṣasaṃ kāyācchirastalakuṇḍalam // Bhmj_6.381 //	jahAra rAkzasam kAyAt-SiraH-tala-kuNxalam // Bhmd-_6.381 //
   hate dhanaṃjayasute haiḍambaḥ krodhamūrchitaḥ /	hate DanaMjaya-sute hExambaH kroDa-mUrCitaH /
   rurāva yena vasudhā cacāla sakulācalā // Bhmj_6.382 //	rurAva yena vasuDA cacAla sa-kula-acalAH // Bhmd-_6.382 //
   tamabhidrutamālokya rājā duryodhanaḥ svayam /	tam-aBidrutam-Alokya rAjA duryoDanaH svayam /
   saha sarvairnijānīkairmahāmāyamayodhayat // Bhmj_6.383 //	saha sarvEH-nija-anIkEH-mahA-m-Ayam-ayoDayat // Bhmd-_6.383 //
   vidyujjihvaṃ vegavantaṃ mahāraudraṃ pramāthinam /	vidyujjihvam vegavantam mahA-rOdram pramATinam /
   haiḍimbānucarānghorānsa jaghāna niśācarān // Bhmj_6.384 //	hEximba-anucarAn-GorAn-sa jaGAna niSAcarAn // Bhmd-_6.384 //
   śaktiṃ ghaṭotkacenātha preritāṃ kurubhubhūje /	Saktim Gawotkacena-aTa preritAm kuru-BuBUje /
   mahāgajena jagrāha vaṅgānāmadhipaḥ puraḥ // Bhmj_6.385 //	mahA-gajena jagrAha vaFgAnAm-aDipaH puras // Bhmd-_6.385 //
   nāge nipatite tasminrakṣite ca suyodhane /	nAge nipatite tasmin-rakzite ca suyoDane /
   saṃhāraṃ purusainyānāṃ cakāra piśitāśanaḥ // Bhmj_6.386 //	saMhAram puru-sEnyAnAm cakAra piSita-aSanaH // Bhmd-_6.386 //
   bhagadatto 'tha vidrāvya pāṇḍavānāmanīkinīm /	BagadattaH aTa vidrAvya pANxavAnAm-anIkinIm /
   supratīkena nāgena ghaṭotkacamayodhayat // Bhmj_6.387 //	supratIkena nAgena Gawotkacam-ayoDayat // Bhmd-_6.387 //
   tanayaṃ nihataṃ śrutvā kupitaḥ śatamanyujaḥ /	tanayam nihatam SrutvA kupitaH Satamanyu-jaH /
   śirobhirbhūmipālānāṃ durgamāṃ vasudhāṃ vyadhāt // Bhmj_6.388 //	SiroBiH-BUmipAlAnAm durgamAm vasuDAm vyaDAt // Bhmd-_6.388 //
   bhīmo 'pi krodhasaṃtapto bhrātuḥ putre nipātite /	BImaH api kroDa-saMtaptaH BrAtuH putre nipAtite /
   suyodhanānujānvīrānprāhiṇodyamamandiram // Bhmj_6.389 //	suyoDana-anujAn-vIrAn-prAhiNot-yama-mandiram // Bhmd-_6.389 //
   anādhṛṣṭiṃ kuṇḍalinaṃ kuṇḍabhediṃ sulocanam /	anADRzwim kuNxalinam kuNxaBedim su-locanam /
   virāṭaṃ dīrghabāhuṃ ca subāhuṃ kanakadhvajam // Bhmj_6.390 //	virAwam dIrGa-bAhum ca subAhum kanaka-Dvajam // Bhmd-_6.390 //
   hatvaitānkauravānīkaṃ kabandhaśatasaṃkulam /	hatvA-etAn-kOrava-anIkam kabanDa-Sata-saMkulam /
   vidadhe mattavetālanandane dinasaṃkṣaye // Bhmj_6.391 //	vidaDe matta-vetAla-nandane dina-saMkzaye // Bhmd-_6.391 //
   visrastacāpakavace bhagnasyandanakuñjare /	visrasta-cApa-kavace Bagna-syandana-kuQjare /
   raṇe 'vahāraṃ sainyānāṃ tataścakrurmahārathāḥ // Bhmj_6.392 //	raNe avahAram sEnyAnAm tatas-cakruH-mahA-raTAH // Bhmd-_6.392 //
   ***** aṣṭame yuddhadivase irāvadvadhaḥ || 29 || *****	***** azwame yudDa-divase irAvat-vaDaH || 29 || *****
   tato niśāyāmanujaiḥ saha rājā suyodhanaḥ /	tatas niSAyAm-anujEH saha rAjA suyoDanaH /
   karmamānāyya pārthānāṃ parābhavamacintayat // Bhmj_6.393 //	karmam-AnAyya pArTAnAm parABavam-acintayat // Bhmd-_6.393 //
   vaikartanastamavadatkriyatāṃ madvacaḥ sakhe /	vEkartanaH-tam-avadat-kriyatAm mad-vacaH saKe /
   śastraṃ nyāsaya gāṅgeyamahaṃ jeṣyāmi pāṇḍavān // Bhmj_6.394 //	Sastram nyAsaya gAFgeyam-aham jezyAmi pANxavAn // Bhmd-_6.394 //
   eṣa vṛddho nirīhaśca sapakṣaśca dhanaṃjaye /	eza vRdDaH nirIhaH-ca sa-pakzaH-ca DanaMjaye /
   tvayā nyasto 'tibhāro 'sminnavicāryaiva kevalam // Bhmj_6.395 //	tvayA nyastaH atiBAraH asmin=-avicArya-eva kevalam // Bhmd-_6.395 //
   etadākarṇya karṇoktaṃ harṣātkarmaśatairiva /	etat-AkarNya karNa-uktam harzAt-karma-SatEH-iva /
   utthāya bhīṣmaśibiraṃ pratasthe bhrātṛbhiḥ saha // Bhmj_6.396 //	utTAya BIzma-Sibiram pratasTe BrAtRBiH saha // Bhmd-_6.396 //
   maṇidīpasahasrāṃśupiṅgīkṛtadigantaraḥ /	maNi-dIpa-sahasra-aMSu-piFgIkRta-digantaraH /
   naktaṃ dīptauṣadhivanaḥ sakulādririvābabhau // Bhmj_6.397 //	naktam dIpta-ozaDi-vanaH sa-kula-adriH-iva-AbaBO // Bhmd-_6.397 //
   ratnakuṇḍalakeyūrakirīṭadyutinirjitāḥ /	ratna-kuNxala-keyUra-kirIwa-dyuti-nirjitAH /
   puro niṣpratibhā dīpāstasyāsaṃllajjitā iva // Bhmj_6.398 //	puras nizpratiBAH dIpAH-tasya-Asan=-lajjitAH iva // Bhmd-_6.398 //
   praṇatāndṛktrimodāraiḥ bhūmipālānvilokayan /	praNatAn-dRktrima-udArEH BUmipAlAn-vilokayan /
   nāmabhirvikrabhāgena sūcitānvetrimaṇḍalaiḥ // Bhmj_6.399 //	nAmaBiH-vikraBAgena sUcitAn-vetri-maNxalEH // Bhmd-_6.399 //
   sa babhau gatilolena hāreṇa tuhinātviṣā /	sa baBO gati-lolena hAreNa tuhinA-tvizA /
   sudhākallolajālena pādadāreṇa manmathaḥ // Bhmj_6.400 //	suDA-kallola-jAlena pAda-dAreNa manmaTaH // Bhmd-_6.400 //
   śrīmānsaṃprāpya śibiraṃ śubhraṃ śantanujanmanaḥ /	SrImAn-saMprApya Sibiram SuBram Santanu-janmanaH /
   śayānaṃ ratnaparyaṅke praṇanāma vilokya tam // Bhmj_6.401 //	SayAnam ratna-paryaFke praNanAma vilokya tam // Bhmd-_6.401 //
   rājñeti pūjitastena kṛtāsanaparigrahaḥ /	rAjQA-iti pUjitaH-tena kRta-Asana-parigrahaH /
   duryodhanaḥ kṣaṇaṃ dhyātvā pitāmahamabhāṣata // Bhmj_6.402 //	duryoDanaH kzaNam DyAtvA pitAmaham-aBAzata // Bhmd-_6.402 //
   ayaṃ jetā bhṛgubhuvaḥ kārmukapramayī tava /	ayam jetA BRgu-BuvaH kArmuka-pramayI tava /
   bhujastrailokyavijaye paryāpta iti me matiḥ // Bhmj_6.403 //	BujaH-trElokya-vijaye paryAptaH iti me matiH // Bhmd-_6.403 //
   kāruṇyādānṛśaṃsyādvā rakṣyāste yadi pāṇḍavāḥ /	kAruNyAt-AnRSaMsyAt-vA rakzyAH-te yadi pANxavAH /
   tatkarṇamanujānīhi yuddhāya raṇakarkaśam // Bhmj_6.404 //	tad-karNam-anujAnIhi yudDAya raNa-karkaSam // Bhmd-_6.404 //
   ityuktaḥ kururājena marmaṇīva samāhataḥ /	iti-uktaH kuru-rAjena marmaNi-iva samAhataH /
   prabhāte drakṣyasītyuktvā niḥśvasankṣmāmalokayat // Bhmj_6.405 //	praBAte drakzyasi-iti-uktvA niHSvasan-kzmAm-alokayat // Bhmd-_6.405 //
   kauravo 'pi tamāmantrya nijaṃ śibiramāyayau /	kOravaH api tam-Amantrya nijam Sibiram-AyayO /
   diśaḥ śabalayankṣiptaṃ dīpadīptaurvibhūṣaṇaiḥ // Bhmj_6.406 //	diSaH Sabalayan-kziptam dIpa-dIptOH-viBUzaNEH // Bhmd-_6.406 //
   atha prabhāte bhīṣmeṇa droṇadrauṇimukhaiḥ saha /	aTa praBAte BIzmeNa droNa-drONi-muKEH saha /
   vihite sarvatobhadre vyūhe vyūhāgravartinā // Bhmj_6.407 //	vihite sarvatoBadre vyUhe vyUha-agra-vartinA // Bhmd-_6.407 //
   prativyūheṣvanīkeṣu nadadbhiḥ pāṇḍunandanaiḥ /	prativyUhezu-anIkezu nadadBiH pANxu-nandanEH /
   abhimanyuḥ kurucamūragre vīro vyadārayat // Bhmj_6.408 //	aBimanyuH kuru-camUH-agre vIraH vyadArayat // Bhmd-_6.408 //
   śarāṃśuśataduṣprekṣyaṃ nidāghārkamivodyatam /	Sara-aMSu-Sata-duzprekzyam nidAGa-arkam-iva-udyatam /
   na sehire taṃ bhūpālā māninaḥ saṃhatā api // Bhmj_6.409 //	na sehire tam BUpAlAH mAninaH saMhatAH api // Bhmd-_6.409 //
   duryodhanaprerito 'tha rakṣaḥpatiralambusaḥ /	duryoDana-preritaH aTa rakzaH-patiH-alambusaH /
   tamabhyadhāvadbibhrāṇo māyāṃ trailokyamohinīm // Bhmj_6.410 //	tam-aByaDAvat-biBrANaH mAyAm trElokya-mohinIm // Bhmd-_6.410 //
   tasya nādena mahatā jagatpralayaśaṃsinā /	tasya nAdena mahatA jagat-pralaya-SaMsinA /
   nipetuḥ sahasā yodhā bahavo vigatāsavaḥ // Bhmj_6.411 //	nipetuH sahasA yoDAH bahavaH vigata-AsavaH // Bhmd-_6.411 //
   draupadeyaiḥ puraḥ prāptaiḥ sa vidhāya raṇaṃ kṣaṇam /	drOpadeyEH puras prAptEH sa viDAya raNam kzaNam /
   abhimanyuradhaṃ bāṇaiḥ samaṃ dehamivākarot // Bhmj_6.412 //	aBimanyuH-aDam bANEH samam deham-iva-akarot // Bhmd-_6.412 //
   śaranirdāritenātha vihitāṃ tena rakṣasā /	Sara-nirdAritena-aTa vihitAm tena rakzasA /
   saubhadrastāmasīṃ māyāṃ cicchedārkāstratejasā // Bhmj_6.413 //	sOBadraH-tAmasIm mAyAm cicCeda-arka-astra-tejasA // Bhmd-_6.413 //
   atha drauṇiprabhṛtibhiḥ sātyakipramukhā yudhi /	aTa drONi-praBRtiBiH sAtyaki-pramuKAH yuDi /
   saṃsaktā gaganaṃ cakrurdivyāstradahanākulam // Bhmj_6.414 //	saMsaktAH gaganam cakruH-divya-astra-dahana-Akulam // Bhmd-_6.414 //
   arjuno droṇamabhyetya mahāstragrāmaduḥsaham /	arjunaH droNam-aByetya mahA-astra-grAma-duHsaham /
   vāyavyāstreṇa vidadhe jagatāṃ kṣokṣavibhramam // Bhmj_6.415 //	vAyavya-astreNa vidaDe jagatAm kzokza-viBramam // Bhmd-_6.415 //
   samudīrya ca śailāstraṃ drauṇena kṣapite 'nale /	samudIrya ca SEla-astram drONena kzapite anale /
   dhanaṃjayaḥ kurucamūṃ śarajālairapūrayat // Bhmj_6.416 //	DanaMjayaH kuru-camUm Sara-jAlEH-apUrayat // Bhmd-_6.416 //
   bhīmabhīmagadāghātanirbhinne gajamaṇḍale /	BIma-BIma-gadA-GAta-nirBinne gaja-maNxale /
   susrāva śoṇitanadī patākāphenamālinī // Bhmj_6.417 //	susrAva SoNita-nadI patAkA-Pena-mAlinI // Bhmd-_6.417 //
   tasminnākulasaṃgrāme vartamāne bhayaṃkare /	tasmin=-Akula-saMgrAme vartamAne BayaMkare /
   vetāladattatāleṣu nṛtyatsu cchinnamūrdhasu // Bhmj_6.418 //	vetAla-datta-tAlezu nRtyatsu cCinna-mUrDasu // Bhmd-_6.418 //
   bhīṣmaḥ pṛthuśarajvālāduḥsahaḥ subhaṭendhanaḥ /	BIzmaH pRTu-Sara-jvAlA-duHsahaH su-Bawa-inDanaH /
   jajvāla cāpakreṅkāramantrapūta ivānalaḥ // Bhmj_6.419 //	jajvAla cApa-kreFkAra-mantra-pUtaH iva-analaH // Bhmd-_6.419 //
   tadbhujapreritāḥ kṣipraṃ sāyakā viviśurnupān /	tad-Buja-preritAH kzipram sAyakAH viviSuH-nupAn /
   vihaṅgā iva sāyāhne ghanacchāyānmahīruhān // Bhmj_6.420 //	vihaFgAH iva sAyAhne Gana=-CAyAn-mahIruhAn // Bhmd-_6.420 //
   khadyotā iva vṛkṣeṣu śalabhā iva śāliṣu /	KadyotAH iva vRkzezu SalaBAH iva SAlizu /
   bhīṣmabāṇā narendreṣu peturhaṃsāḥ sahaḥsviva // Bhmj_6.421 //	BIzma-bANAH narendrezu petuH-haMsAH sahaHsu-iva // Bhmd-_6.421 //
   nikṛttaiścāmaroṣṇīṣaiśchannāśca pṛthivībhujām /	nikRttEH-cAmara-uzNIzEH-CannAH-ca pRTivIBujAm /
   cakāra samare bhīṣmaḥ svayaśoviṣadā diśaḥ // Bhmj_6.422 //	cakAra samare BIzmaH sva-yaSaH-vizadAH diSaH // Bhmd-_6.422 //
   rājñāṃ śirobhiḥ pṛthivīmāstīrya pulakojjvalaḥ /	rAjQAm SiroBiH pRTivIm-AstIrya pulaka-ujjvalaH /
   raṇalakṣmyāḥ sa vidadhe kelipadmākarāniva // Bhmj_6.423 //	raNa-lakzmyAH sa vidaDe keli-padma-AkarAn-iva // Bhmd-_6.423 //
   śirastraśaranirgharṣajātā vahnikaṇā babhuḥ /	Sirastra-Sara-nirGarza-jAtAH vahni-kaNA baBuH /
   rājñāṃ hatānāṃ bhīṣmeṇa jīvā iva nabhaścarāḥ // Bhmj_6.424 //	rAjQAm hatAnAm BIzmeNa jIvAH iva naBaH-carAH // Bhmd-_6.424 //
   ghanena śarajālena grastā lokena sarvataḥ /	Ganena Sara-jAlena grastAH lokena sarvatas /
   sa cakre sarvasainyānāmakaṇḍarajanībhramam // Bhmj_6.425 //	sa cakre sarva-sEnya-anAmakaNxa-rajanI-Bramam // Bhmd-_6.425 //
   vidīrṇe pāṇḍavabale chinnavarmarathadhvaje /	vidIrNe pANxava-bale Cinna-varma-raTa-Dvaje /
   gajānīkeṣu bhagneṣu bhāghaśeṣeṣu rājasu // Bhmj_6.426 //	gaja-anIkezu Bagnezu BAGa-Sezezu rAjasu // Bhmd-_6.426 //
   lajjāmutsṛjya yāteṣu tyaktacāpeṣu keśavaḥ /	lajjAm-utsRjya yAtezu tyakta-cApezu keSavaH /
   satyasaṃdhaṃ raṇe bhīṣmaṃ jahītyarjunamabravīt // Bhmj_6.427 //	satya-saMDam raNe BIzmam jahi-iti-arjunam-abravIt // Bhmd-_6.427 //
   dhanaṃjayo 'tha niḥśvasya viṣaṇṇavadanāmbujaḥ /	DanaMjayaH aTa niHSvasya vizaNNa-vadana-ambujaH /
   nindanmuhuḥ kṣattradharmaṃ pitāmahamupādravat // Bhmj_6.428 //	nindan-muhur kzattra-Darmam pitAmaham-upAdravat // Bhmd-_6.428 //
   dṛṣaṭvā gāṇḍīvadhanvānamudyataṃ śaravarṣiṇam /	dRzawvA gANxIvaDanvAnam-udyatam Sara-varziNam /
   bale tūrṇamupāvṛtte punaryuyudhire bhaṭāḥ // Bhmj_6.429 //	bale tUrNam-upAvRtte punar-yuyuDire BawAH // Bhmd-_6.429 //
   bhīṣmacāpacyutairbāṇaiśchāditaṃ vīkṣya phalguṇam /	BIzma-cApa-cyutEH-bANEH-CAditam vIkzya PalguNam /
   rathamutsṛjya kaṃsāristamadhāvadbhujāyudhaḥ // Bhmj_6.430 //	raTam-utsRjya kaMsAriH-tam-aDAvat-Buja-AyuDaH // Bhmd-_6.430 //
   vilokya kupitaṃ bhīṣmaḥ svayaṃ kṛṣmamabhidrutam /	vilokya kupitam BIzmaH svayam kRzmam-aBidrutam /
   uvāca dhanyatāmānī pulakālaṃkṛtākṛtiḥ // Bhmj_6.431 //	uvAca Danya-tA-mAnI pulaka-alaMkRta-AkRtiH // Bhmd-_6.431 //
   puṇyabhājāmahaṃ dhuryo bhagavankṛtināṃ varaḥ /	puNya-BAjAm-aham DuryaH Bagavan-kRtinAm varaH /
   yasya tvaṃ jagatāṃ nātho vadhāya svayamudyataḥ // Bhmj_6.432 //	yasya tvam jagatAm nATaH vaDAya svayam-udyataH // Bhmd-_6.432 //
   iti vādini gāṅgeye rathāttūrṇaṃ dhanaṃjayaḥ /	iti vAdini gAFgeye raTAt-tUrNam DanaMjayaH /
   avaruhya tataḥ kṛṣṇamānināya rathaṃ punaḥ // Bhmj_6.433 //	avaruhya tatas kRzNam-AninAya raTam punar // Bhmd-_6.433 //
   athārjunaśarāsārairākīrṇe kurukānane /	aTa-arjuna-Sara-AsArEH-AkIrNe kuru-kAnane /
   punaḥ śāntanavaścakre saṃhāraṃ pṛthivībhujām // Bhmj_6.434 //	punar SAntanavaH-cakre saMhAram pRTivIBujAm // Bhmd-_6.434 //
   ghore vyatikare tasminbhagne subhaṭamaṇḍale /	Gore vyatikare tasmin-Bagne su-Bawa-maNxale /
   avahāramakurvanta dinānte pāṇḍunandanāḥ // Bhmj_6.435 //	avahAram-akurvanta dina-ante pANxu-nandanAH // Bhmd-_6.435 //
   ***** navamo yuddhadivasaḥ || 30 || *****	***** navamaH yudDa-divasaH || 30 || *****
   tato rājanyāṃ vijane dharmarājo janārdanam /	tatas rAjanyAm vijane DarmarAjaH janArdanam /
   jagāda rājakaṃ dṛṣṭvā bhinnaṃ bhīṣmeṇa duḥkhitaḥ // Bhmj_6.436 //	jagAda rAjakam dRzwvA Binnam BIzmeNa duHKitaH // Bhmd-_6.436 //
   paśya kṛṣṇa prabuddhena gāṅgeyavaḍavāgninā /	paSya kRzNa prabudDena gAFgeya-vaxava-agninA /
   sainyāmbudhiraparyante mama nīto 'lpaśeṣatām // Bhmj_6.437 //	sEnya-ambuDiH-aparyante mama nItaH alpa-Seza-tAm // Bhmd-_6.437 //
   maṇḍalīkṛtacāpasya sahasrāṃśuśatatviṣaḥ /	maNxalIkRta-cApasya sahasrAMSu-Sata-tvizaH /
   bhīṣmasyākhaṇḍalopyagre satyaṃ paribhāvāspadam // Bhmj_6.438 //	BIzmasya-aKaNxala-upi-agre satyam pariBAva-Aspadam // Bhmd-_6.438 //
   alaṃ rājyena me tāvaditi vādini dharmaje /	alam rAjyena me tAvat-iti vAdini Darmaje /
   uvāca śauriryotsye 'haṃ svayaṃ śantanunandanam // Bhmj_6.439 //	uvAca SOriH-yotsye aham svayam Santanu-nandanam // Bhmd-_6.439 //
   nākārya me bhavatkāryamutsṛṣṭasamayo 'dhunā /	na-AkArya me Bavat-kAryam-utsRzwa-samayaH aDunA /
   pālayāmi raṇe bhīṣmaṃ paśyatāṃ jagatībhujām // Bhmj_6.440 //	pAlayAmi raNe BIzmam paSyatAm jagatIBujAm // Bhmd-_6.440 //
   etadākarṇya kṛṣṇoktaṃ babhāṣe pāṇḍavāgrajaḥ /	etat-AkarNya kRzNa-uktam baBAze pANxava-agrajaH /
   na mithyāvādinaṃ kāmāttvāṃ kuryāmahamacyuta // Bhmj_6.441 //	na miTyA-vAdinam kAmAt-tvAm kuryAm-aham-acyutaH // Bhmd-_6.441 //
   jayopāyamito gatvā bhīṣmaṃ pṛcchāmi bhūtale /	jaya-upAyam-itas gatvA BIzmam pRcCAmi BU-tale /
   sa hi māmāśiṣā pūrvaṃ vātsalyātsamayojayat // Bhmj_6.442 //	sa hi mAm-ASizA pUrvam vAtsalyAt-samayojayat // Bhmd-_6.442 //
   iti niścitya kṛṣṇena bhrātṛbhiśca sahāśu kṛt /	iti niScitya kRzNena BrAtRBiH-ca saha-ASu kRt /
   jagāma bhīṣmaśibiraṃ gūḍhacārī yudhiṣṭhiraḥ // Bhmj_6.443 //	jagAma BIzma-Sibiram gUXa-cArI yuDizWiraH // Bhmd-_6.443 //
   sa pramamyānujasakhaḥ śauryarāśiṃ pitāmaham /	sa pramamya-anuja-saKaH SOrya-rASim pitAmaham /
   papraccha vijayopāyaṃ sa ca pṛṣṭastamabravīt // Bhmj_6.444 //	papracCa vijaya-upAyam sa ca pRzwaH-tam-abravIt // Bhmd-_6.444 //
   na taṃ paśyāmi lokeṣu vīro māṃ vijayeta yaḥ /	na tam paSyAmi lokezu vIraH mAm vijayeta yaH /
   jayalābhe ca yuṣmākaṃ mayi jīvati kā kathā // Bhmj_6.445 //	jaya-lABe ca yuzmAkam mayi jIvati kA kaTAH // Bhmd-_6.445 //
   na viśastrena saṃtraste na strīpūrve mameṣavaḥ /	na viSastrena saMtraste na strI-pUrve mama-izavaH /
   patanti tasmātklīvena māṃ ghātaya śikhaṇḍinā // Bhmj_6.446 //	patanti tasmAt-klIvena mAm GAtaya SiKaNxinA // Bhmd-_6.446 //
   ukte devavrateneti lajjāvinamitānanaḥ /	ukte devavratena-iti lajjA-vinamita-AnanaH /
   akāma iva duḥkhena yayau svaśibiraṃ nṛpaḥ // Bhmj_6.447 //	akAmaH iva duHKena yayO sva-Sibiram nRpaH // Bhmd-_6.447 //
   tataḥ prabhāte vyūheṣu sainyeṣu subhaṭairmithaḥ /	tatas praBAte vyUhezu sEnyezu su-BawEH-miTas /
   śikhaṇḍipramukhā vīrā parānīkamupādravan // Bhmj_6.448 //	SiKaNxi-pramuKAH vIrA para-anIkam-upAdravan // Bhmd-_6.448 //
   tato bhīṣmaśaraśreṇīlulite rājamaṇḍale /	tatas BIzma-Sara-SreNI-lulite rAja-maNxale /
   śikhaṇḍī dhutakodaṇḍaścaṇḍakopastamabhyadhāt // Bhmj_6.449 //	SiKaNxI Duta-kodaNxaH-caNxa-kopaH-tam-aByaDAt // Bhmd-_6.449 //
   tamabravīcchāntanavaḥ kāmaṃ prahara pārṣata /	tam-abravIt-SAntanavaH kAmam prahara pArzata /
   nanāma bhīṣmaviśikhāḥ patantyanujane jane // Bhmj_6.450 //	nanAma BIzma-viSiKAH patanti-anujane jane // Bhmd-_6.450 //
   iti vādinamabhyetya maṇḍalīkṛtakārmukaḥ /	iti vAdinam-aByetya maNxalIkRta-kArmukaH /
   śikhaṇḍī niḥśvasankopādāpageyamabhāṣata // Bhmj_6.451 //	SiKaNxI niHSvasan-kopAt-Apageyam-aBAzata // Bhmd-_6.451 //
   jetāraṃ bhārgavasyāpi jānāmi tvāṃ mahaujasam /	jetAram BArgavasya-api jAnAmi tvAm mahA-ojasam /
   yudhi yudhyasva vā mā vā na me jīvangamiṣyasi // Bhmj_6.452 //	yuDi yuDyasva vA mA vA na me jIvan-gamizyasi // Bhmd-_6.452 //
   uktvaitadbāṇajālena pārṣataḥ samapūrayat /	uktvA-etat-bANa-jAlena pArzataH samapUrayat /
   rakṣyamāṇaḥ samabhyetya paścādgāṇḍīvadhanvanā // Bhmj_6.453 //	rakzyamANaH samaByetya paScAt-gANxIvaDanvanAH // Bhmd-_6.453 //
   bhīṣmo 'pi tamanādṛtya viddhvā kṛṣṇārjunau śaraiḥ /	BIzmaH api tam-anAdRtya vidDvA kRzNa-arjunO SarEH /
   viveśa pāṇḍavacamūṃ rājaveṇuvanānalaḥ // Bhmj_6.454 //	viveSa pANxava-camUm rAja-veNu-vana-analaH // Bhmd-_6.454 //
   dhṛṣṭadyumnamukhairvīraiḥ kauravāṇāṃ tarasvinām /	DRzwadyumna-muKEH-vIrEH kOravANAm tarasvinAm /
   dāruṇo 'tha prahāro 'bhūdrajaḥpihitadiḍbhukhaḥ // Bhmj_6.455 //	dAruNaH aTa prahAraH aBUt-rajaH-pihita-dixBuKaH // Bhmd-_6.455 //
   tato droṇiprabhṛtayo vīrā droṇasya śāsanāt /	tatas droNi-praBRtayaH vIrAH droNasya SAsanAt /
   rakṣantaḥ samare bhīṣmaṃ dhanaṃjayamayodhayan // Bhmj_6.456 //	rakzantaH samare BIzmam DanaMjayam-ayoDayan // Bhmd-_6.456 //
   tataḥ śāntanavo rājñāṃ śarairaśanigauravaiḥ /	tatas SAntanavaH rAjQAm SarEH-aSani-gOravEH /
   mauliratnāṃśuśabalaṃ samunmathya virocanam // Bhmj_6.457 //	mOli-ratna-aMSu-Sabalam samunmaTya virocanam // Bhmd-_6.457 //
   ākrīḍamiva kālasya vidhāya kadanaṃ raṇe /	AkrIxam-iva kAlasya viDAya kadanam raNe /
   abravītkūṇitamanā dūrādeva yudhiṣṭhiram // Bhmj_6.458 //	abravIt-kUNita-manAH dUrAt-eva yuDizWiram // Bhmd-_6.458 //
   vadhāya kuru kaunteya yatnaṃ me nṛpatikṣayāt /	vaDAya kuru kOnteya yatnam me nRpati-kzayAt /
   viṣaṇṇo 'haṃ bhṛśaṃ putra raudreṇānena karmaṇā // Bhmj_6.459 //	vizaNNaH aham BRSam putra rOdreNa-anena karmaNA // Bhmd-_6.459 //
   iti vādini gāṅgeye śithilīkṛtakārmuke /	iti vAdini gAFgeye SiTilIkRta-kArmuke /
   sṛñjayāḥ saha pāñcālaiḥ somakaiśca sahādravan // Bhmj_6.460 //	sRQjayAH saha pAQcAlEH somakEH-ca saha-adravan // Bhmd-_6.460 //
   tataḥ kurucamūvīrāḥ pāṇḍavānāṃ mahārathān /	tatas kuru-camU-vIrAH pANxavAnAm mahA-raTAn /
   āvārya bhīṣmarakṣāyai dvandvaṃ yuddhāni cakrire // Bhmj_6.461 //	AvArya BIzma-rakzAyE dvandvam yudDAni cakrire // Bhmd-_6.461 //
   atha gāṅgeyaviśikhairaprayatnojjhitairapi /	aTa gAFgeya-viSiKEH-aprayatna-ujJitEH-api /
   avartata mahāraudro rājajīvitasaṃkṣayaḥ // Bhmj_6.462 //	avartata mahA-rOdraH rAja-jIvita-saMkzayaH // Bhmd-_6.462 //
   tamabhyadhāvadākarṇākṛṣṭakodaṇḍalaḥ /	tam-aByaDAvat-AkarNa-AkRzwa-kodaNxalaH /
   śikhaṇḍī khaṇḍaparaśuprabhāvaṃ phalguṇeritaḥ // Bhmj_6.463 //	SiKaNxI KaNxa-paraSu-praBAvam PalguNa-IritaH // Bhmd-_6.463 //
   svayaṃ duryodhanenātha preritāṃ vīkṣya vāhinīm /	svayam duryoDanena-aTa preritAm vIkzya vAhinIm /
   tasminsvabhaṭasaṃhāre vartamāne pitāmahaḥ // Bhmj_6.464 //	tasmin-sva-Bawa-saMhAre vartamAne pitAmahaH // Bhmd-_6.464 //
   udīrya ghoraṃ divyāstramabhyadhāvaddhanaṃjayam /	udIrya Goram divya-astram-aByaDAvat-DanaMjayam /
   athārjunasyāgrametya śikhaṇḍini puraḥsthite // Bhmj_6.465 //	aTa-arjunasya-agram-etya SiKaNxini puras-sTite // Bhmd-_6.465 //
   vimānā iva gāṅgeyo mahāstraṃ saṃjahāra tat /	vimAnAH iva gAFgeyaH mahA-astram saMjahAra tat /
   brahmalokābikāmeṣu yudhyamāneṣu rājasu // Bhmj_6.466 //	brahma-loka-abi-kAmezu yuDyamAnezu rAjasu // Bhmd-_6.466 //
   vīrāṇāṃ bhīṣmaviśikhairayuteṣu patatsu ca /	vIrANAm BIzma-viSiKEH-ayutezu patatsu ca /
   dārayantaṃ parānīkaṃ tametya vasavo 'bruvan // Bhmj_6.467 //	dArayantam para-anIkam tam-etya vasavaH abruvan // Bhmd-_6.467 //
   bhīṣma saṃnyāsakālo 'yaṃ tavāsmadabhikāṅkṣitaḥ /	BIzma saMnyAsa-kAlaH ayam tava-asmad-aBikAFkzitaH /
   tataḥ ślathodyame tasminprasanne bhuvanatraye // Bhmj_6.468 //	tatas SlaTa-udyame tasmin-prasanne Buvanatraye // Bhmd-_6.468 //
   arjunapramukhāḥ sarve sāyakaistamapūrayan /	arjuna-pramuKAH sarve sAyakEH-tam-apUrayan /
   chidyamāneṣu bāleṣu tasya tūrṇaṃ kirīṭinā // Bhmj_6.469 //	CidyamAnezu bAlezu tasya tUrNam kirIwinA // Bhmd-_6.469 //
   śikhaṇḍī prāhiṇottasmai hemapuṅkhaśarāvalīm /	SiKaNxI prAhiNot-tasmE hema-puFKa-SarAvalIm /
   śaikhaṇḍīṃ śaramālāṃ tāṃ śairoṣīmiva peśalām // Bhmj_6.470 //	SEKaNxIm Sara-mAlAm tAm SErozIm-iva peSalAm // Bhmd-_6.470 //
   jagrāha prahasanbhīṣmaḥ kṣaṇaṃ sthagitakārmukaḥ /	jagrAha prahasan-BIzmaH kzaNam sTagita-kArmukaH /
   duryodhanasamādiṣṭānbhīṣmasya ratharakṣiṇaḥ // Bhmj_6.471 //	duryoDana-samAdizwAn-BIzmasya raTa-rakziNaH // Bhmd-_6.471 //
   mohayanbāṇajālena phalguṇastamavākirat /	mohayan-bANa-jAlena PalguNaH-tam-avAkirat /
   vidāryamāṇo nīrandhrairgāṇḍīvānniḥsṛtaiḥ śaraiḥ // Bhmj_6.472 //	vidAryamANaH nIranDrEH-gANxIvAt-niHsRtEH SarEH // Bhmd-_6.472 //
   duḥśāsanaṃ pārśvagataṃ bhīṣmaḥ sasmitamabravīt /	duHSAsanam pArSva-gatam BIzmaH sa-smitam-abravIt /
   naite śikhaṇḍino bāṇāḥ śilāsaṃghātabhedinaḥ // Bhmj_6.473 //	na-ete SiKaNxinaH bANAH SilA-saMGAta-BedinaH // Bhmd-_6.473 //
   viśanti mama marmāṇi bilaṃ viṣadharā iva /	viSanti mama marmANi bilam vizaDarAH iva /
   ete te vajrasaṃsparśā nivātakavacacchidaḥ // Bhmj_6.474 //	ete te vajra-saMsparSAH nivAta-kavaca=-CidaH // Bhmd-_6.474 //
   śarīrahāriṇo ghorāḥ kirātaraṇasākṣiṇaḥ /	SarIra-hAriNaH GorAH kirAtaraNa-sAkziNaH /
   ityuktvā pāṇḍuputrāya śaktiṃ cikṣepa śaktimān // Bhmj_6.475 //	iti-uktvA pANxu-putrAya Saktim cikzepa SaktimAn // Bhmd-_6.475 //
   tāṃ ca śakrasutastūrṇaṃ cakāra viśikhaistridhā /	tAm ca Sakra-sutaH-tUrNam cakAra viSiKEH-triDA /
   sarvāyudheṣu cchinneṣu tato gāṇḍīvadhanvanā // Bhmj_6.476 //	sarva-AyuDezu cCinnezu tatas gANxIvaDanvanA // Bhmd-_6.476 //
   kṣaṇādbabhūva durlakṣyo bhīṣmo nirvivaraiḥ śaraiḥ /	kzaNAt-baBUva durlakzyaH BIzmaH nirvivarEH SarEH /
   yudhyamāneṣu vīreṣu bhūtāviṣṭeṣvivākulam // Bhmj_6.477 //	yuDyamAnezu vIrezu BUta-Avizwezu-iva-Akulam // Bhmd-_6.477 //
   dārume tumule tasminnirvibhāge baladvaye /	dArume tumule tasmin-nirviBAge bala-dvaye /
   aparāhṇe rathādbhīṣmaḥ sahasrāṃśurivāparaḥ // Bhmj_6.478 //	aparAhNe raTAt-BIzmaH sahasrAMSuH-iva-aparaH // Bhmd-_6.478 //
   aspṛṣṭabhūmirviśikhaiḥ papāta mahasāṃ nidhiḥ /	aspRzwa-BUmiH-viSiKEH papAta mahasAm niDiH /
   tasminnipatite vīre ketau sarvadhanuṣmatām // Bhmj_6.479 //	tasmin-nipatite vIre ketO sarva-DanuzmatAm // Bhmd-_6.479 //
   mahatāmapi vīrāṇāṃ hṛdayāni cakampire /	mahatAm-api vIrANAm hRdayAni cakampire /
   tato nivṛtte saṃgrāme hāhākāre nabhaḥspṛśiḥ // Bhmj_6.480 //	tatas nivRtte saMgrAme hAhAkAre naBaHspRSiH // Bhmd-_6.480 //
   divyaṃ bheje nijaṃ bhāvamaluptātmā pitāmahaḥ /	divyam Beje nijam BAvam-alupta-AtmA pitAmahaH /
   ākampamāne bhuvane vāguvācāśarīriṇī // Bhmj_6.481 //	AkampamAne Buvane vAc-uvAca-aSarIriNI // Bhmd-_6.481 //
   bhīṣma kālaṃ pratīkṣasva yogavānuttarāyaṇam /	BIzma kAlam pratIkzasva yogavAn-uttarAyaNam /
   sarvajña dhāraya prāṇānsvacchandanidhano hṛdi // Bhmj_6.482 //	sarvajQa DAraya prANAn-svacCanda-niDanaH hRdi // Bhmd-_6.482 //
   śrutvaitatparamaṃ yogamāsasāda suravrataḥ /	SrutvA-etat-paramam yogam-AsasAda sura-vrataH /
   tatastridaśavāhinyā visṛṣṭa haṃsarūpiṇaḥ // Bhmj_6.483 //	tatas-tridaSa-vAhinyA visRzwa haMsa-rUpiNaH // Bhmd-_6.483 //
   tamevārthaṃ samabhyetya munayo bhīṣmamabruvan /	tam-eva-arTam samaByetya munayaH BIzmam-abruvan /
   sthito 'smīti ca gāṅgeyo nigadya yaśasāṃ nidhiḥ // Bhmj_6.484 //	sTitaH asmi-iti ca gAFgeyaH nigadya yaSasAm niDiH // Bhmd-_6.484 //
   iratalpe gataḥ sarvānkurūnbhītānasāntvayat /	iratalpe gataH sarvAn-kurUn-BItAn-asAntvayat /
   praṇatānatha saṃprāptānpunaḥ kauravapāṇḍavān // Bhmj_6.485 //	praNatAn-aTa saMprAptAn-punar kOrava-pANxavAn // Bhmd-_6.485 //
   aśrupūrṇekṣaṇānūce saṃbhāvya kurupuṃgavaḥ /	aSru-pUrNa-IkzaNAn-Uce saMBAvya kuru-puMgavaH /
   dhāraṇaṃ lambamānasya śiraso me vidhīyatām // Bhmj_6.486 //	DAraNam lambamAnasya SirasaH me viDIyatAm // Bhmd-_6.486 //
   śrutvaitadupadhāneṣu samānīteṣu rājabhiḥ /	SrutvA-etat-upaDAnezu samAnItezu rAjaBiH /
   jagrāha śāsanāttasya tribhiḥ pārthaḥ śaraiḥ śiraḥ // Bhmj_6.487 //	jagrAha SAsanAt-tasya triBiH pArTaH SarEH SiraH // Bhmd-_6.487 //
   bhīṣmastatkarmatuṣṭo 'tha praśaśaṃsa dhanaṃjayam /	BIzmaH-tad-karma-tuzwaH aTa praSaSaMsa DanaMjayam /
   pāṇḍavaiḥ kriyatāṃ saṃdhirityuvāca ca kauravam // Bhmj_6.488 //	pANxavEH kriyatAm saMDiH-iti-uvAca ca kOravam // Bhmd-_6.488 //
   ***** daśamo yuddhadivasaḥ || 31 || *****	***** daSamaH yudDa-divasaH || 31 || *****
   tato rajanyāṃ yātāyāmupāviṣṭeṣu rājasu /	tatas rajanyAm yAtAyAm-upAvizwezu rAjasu /
   sevyamāno munijanairbhīṣmo jalamayācata // Bhmj_6.489 //	sevyamAnaH muni-janEH-BIzmaH jalam-ayAcata // Bhmd-_6.489 //
   maṇikāñcanacitreṣu kalaśeṣvamalāmbhasaḥ /	maNi-kAQcana-citrezu kalaSezu-amala-amBasaH /
   samānīteṣu bhūpālairvyadhānmeghāstramarjunaḥ // Bhmj_6.490 //	samAnItezu BUpAlEH-vyaDAt-meGa-astram-arjunaH // Bhmd-_6.490 //
   tadudbhūtena payasā gāṅgeyastena tarpitaḥ /	tad-udBUtena payasA gAFgeyaH-tena tarpitaH /
   narāvatāraṃ prītātmā sādaraṃ tamapūjayat // Bhmj_6.491 //	nara-avatAram prIta-AtmA sa-Adaram tam-apUjayat // Bhmd-_6.491 //
   mahāratheṣu yāteṣu samāmantryāpagāsutam /	mahA-raTezu yAtezu samAmantrya-ApagA-sutam /
   karṇaḥ prasādayāmāsa tadabhyarcya kṛtāñjaliḥ // Bhmj_6.492 //	karNaH prasAdayAmAsa tat-aByarcya kRtAQjaliH // Bhmd-_6.492 //
   tamuvāca prasannātmā vītamanyuḥ pitāmahaḥ /	tam-uvAca prasanna-AtmA vIta-manyuH pitAmahaH /
   bhajasva pārtheṣu śamaṃ vīrāste bhrātarastava // Bhmj_6.493 //	Bajasva pArTezu Samam vIrAH-te BrAtaraH-tava // Bhmd-_6.493 //
   vaikartanastadākarṇya jagāda vinatānanaḥ /	vEkartanaH-tat-AkarNya jagAda vinata-AnanaH /
   jāne sarvamavaśyaṃ tu bhavitavyamidaṃ prabho // Bhmj_6.494 //	jAne sarvam-avaSyam tu Bavitavyam-idam praBo // Bhmd-_6.494 //
   kiṃtu duryodhanasyārthe suhṛdo mānakāriṇaḥ /	kiMtu duryoDanasya-arTe suhRdaH mAna-kAriNaH /
   anujānīhi māṃ tāta samarāya samudyatam // Bhmj_6.495 //	anujAnIhi mAm tAta samarAya samudyatam // Bhmd-_6.495 //
   iti bruvāṇo bhīṣmeṇa so 'nujñāto varūthinīm /	iti bruvANaH BIzmeNa saH anujQAtaH varUTinIm /
   prayayau kuruputrāṇāṃ rathena ghananādinā // Bhmj_6.496 //	prayayO kuru-putrANAm raTena Gana-nAdinA // Bhmd-_6.496 //
   atha kuruvṛṣabāṇāmaṅgarājotsukānāṃ paraparibhavadīkṣābhagnamānādarāṇām /	aTa kuru-vRza-bANAm-aFga-rAja-utsukAnAm para-pariBava-dIkzA-Bagna-mAna-AdarANAm /
   patihitamanīkaṃ sāmyamāpa drutānāṃ sarayapavanapānīkampitānāṃ vanānām //	pati-hitam-anIkam sAmyam-Apa drutAnAm saraya-pavana-pAnI-kampitAnAm vanAnAm //
   Bhmj_6.497 //	Bhmd-_6.497 //
   iti śrīkṣemendraviracitāyāṃ bhāratamañjaryā bhīṣmaparva	iti SrIkzema-indra-viracitAyAm BAratamaQjaryA BIzma-parva
