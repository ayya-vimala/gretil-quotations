   śivaḥ śaktyā yukto yadi bhavati śaktaḥ prabhavituṃ	SivaH SaktyA yuktaH yadi Bavati SaktaH praBavitum
   na ced evaṃ devo na khalu kuśalaḥ spanditum api /	na ced evam devaH na Kalu kuSalaH spanditum api /
   atas tvām ārādhyāṃ hariharavirañcyādibhir api	atas tvAm ArADyAm hari-hara-viraQci-AdiBiH api
   praṇantuṃ stotuṃ vā katham akṛtapuṇyaḥ prabhavati // Saul_1 //	praNantum stotum vA kaTam akRta-puNyaH praBavati // SOl_1 //
   tanīyāṃsaṃ pāṃsuṃ tava caraṇapaṅkeruhabhavaṃ	tanIyAMsam pAMsum tava caraNa-paFkeruha-Bavam
   virañciḥ saṃcinvan viracayati lokān avikalam /	viraQciH saMcinvan viracayati lokAn avikalam /
   vahaty enaṃ śauriḥ katham api sahasreṇa śirasāṃ	vahati enam SOriH kaTam api sahasreNa SirasAm
   haraḥ saṃkṣubhyainaṃ bhajati bhasitoddhūlanavidhim // Saul_2 //	haraH saMkzuBya-enam Bajati Basita-udDUlana-viDim // SOl_2 //
   avidyānām antastimiramihiradvīpanagarī	avidyAnAm antar-timira-mihira-dvIpa-nagarI
   jaḍānāṃ caitanyastabakamakarandasrutijharī /	jaxAnAm cEtanya-stabaka-makaranda-sruti-JarI /
   daridrāṇāṃ cintāmaṇiguṇanikā janmajaladhau	daridrANAm cintAmaNi-guNanikA janma-jalaDO
   nimagnānāṃ daṃṣṭrā muraripuvarāhasya bhavatī // Saul_3 //	nimagnAnAm daMzwrA muraripuvarAhasya BavatI // SOl_3 //
   tvadanyaḥ pāṇibhyām abhayavarado daivatagaṇas	tvad-anyaH pANiByAm aBaya-vara-daH dEvata-gaNa-s
   tvam ekā naivāsi prakaṭitavarābhītyabhinayā /	tvam ekA na-eva-asi prakawita-vara-aBI-iti-aBinayAH /
   bhayāt trātuṃ dātuṃ phalam api ca vāñchāsamadhikaṃ	BayAt trAtum dAtum Palam api ca vAQCAsam-aDikam
   śaraṇye lokānāṃ tava hi caraṇāv eva nipuṇau // Saul_4 //	SaraNye lokAnAm tava hi caraNO eva nipuNO // SOl_4 //
   haris tvām ārādhya praṇatajanasaubhāgyajananīṃ	hariH tvAm ArADya praNata-jana-sOBAgya-jananIm
   purā nārī bhūtvā puraripum api kṣobham anayat /	purA nArI BUtvA pura-ripum api kzoBam anayat /
   smaro 'pi tvāṃ natvā ratinayanalehyena vapuṣā	smaraH api tvAm natvA rati-nayana-lehyena vapuzA
   munīnām apy antaḥ prabhavati hi mohāya mahatām // Saul_5 //	munInAm api antar praBavati hi mohAya mahatAm // SOl_5 //
   dhanuḥ pauṣpaṃ maurvī madhukaramayī pañca viśikhā	DanuH pOzpam mOrvI maDukara-mayI paQca viSiKA
   vasantaḥ sāmanto malayamarudāyodhanarathaḥ /	vasantaH sAmantaH malaya-marut-AyoDana-raTaH /
   tathāpy ekaḥ sarvaṃ himagirisute kām api kṛpāṃ	taTA-api ekaH sarvam himagirisute kAm api kRpAm
   apāṅgāt te labdhvā jagad idam anaṅgo vijayate // Saul_6 //	apAFgAt te labDvA jagat idam anaFgaH vijayate // SOl_6 //
   kvaṇatkāñcīdāmā karikalabhakumbhastanabharā	kvaNatkAQcI-dAmA kari-kalaBa-kumBa-stana-BarA
   parikṣīṇā madhye pariṇataśaraccandravadanā /	parikzINAH maDye pariNata-Sarad-candra-vadanAH /
   dhanur bāṇān pāśaṃ sṛṇim api dadhānā karatalaiḥ	DanuH bANAn pASam sRNim api daDAnA kara-talEH
   purastād āstāṃ naḥ puramathitur āhopuruṣikā // Saul_7 //	purastAt AstAm naH puramaTituH AhopuruzikAH // SOl_7 //
   sudhāsindhor madhye suraviṭapivāṭīparivṛte	suDA-sinDoH maDye sura-viwapi-vAwI-parivRte
   maṇidvīpe nīpopavanavati cintāmaṇigṛhe /	maNidvIpe nIpa-upavanavati cintAmaNi-gRhe /
   śivākāre mañce paramaśivaparyaṅkanilayāṃ	Siva-AkAre maQce parama-Siva-paryaFka-nilayAm
   bhajanti tvāṃ dhanyāḥ kati cana cidānandalaharīm // Saul_8 //	Bajanti tvAm DanyAH kati cana cit-Ananda-la-harIm // SOl_8 //
   mahīṃ mūlādhāre kam api maṇipūre hutavahaṃ	mahIm mUlADAre kam api maNipUre hutavaham
   sthitaṃ svādhiṣṭhāne hṛdi marutam ākāśam upari /	sTitam svADizWAne hRdi marutam AkASam upari /
   mano 'pi bhrūmadhye sakalam api bhittvā kulapathaṃ	manaH api BrU-maDye sakalam api BittvA kula-paTam
   sahasrāre padme saha rahasi patyā viharasi // Saul_9 //	sahasrAre padme saha rahasi patyA viharasi // SOl_9 //
   sudhādhārāsāraiś caraṇayugalāntarvigalitaiḥ	suDA-DAra-AsArEH caraNa-yugala-antar-vigalitEH
   prapañcaṃ siñcantī punar api rasaāmnāyamahasā /	prapaQcam siQcantI punar api rasaAmnAya-mahasA /
   avāpya svāṃ bhūmiṃ bhujaganibham adhyuṣṭavalayaṃ	avApya svAm BUmim Bujaga-niBam aDyuzwa-valayam
   svam ātmānaṃ kṛtvā svapiṣi kulakuṇḍe kuhariṇi // Saul_10 //	svam AtmAnam kRtvA svapizi kula-kuNxe kuhariNi // SOl_10 //
   caturbhiḥ śrīkaṇṭhaiḥ śivayuvatibhiḥ pañcabhir api	caturBiH SrIkaNWEH Siva-yuvatiBiH paQcaBiH api
   prabhinnābhiḥ śaṃbhor navabhir iti mūlaprakṛtibhiḥ /	praBinnABiH SaMBoH navaBiH iti mUlaprakRtiBiH /
   trayaś catvāriṃśad vasudalakalāśratrivalaya-	trayaH catvAriMSat vasudala-kalA-Sra-tri-valaya-
   trirekhābhiḥ sārdhaṃ tava caraṇakoṇāḥ pariṇatāḥ // Saul_11 //	tri-reKABiH sArDam tava caraNa-koNAH pariNatAH // SOl_11 //
   tvadīyaṃ saundaryaṃ tuhinagirikanye tulayituṃ	tvadIyam sOndaryam tuhina-giri-kanye tulayitum
   kavīndrāḥ kalpante katham api viriñciprabhṛtayaḥ /	kavi-indrAH kalpante kaTam api viriQci-praBRtayaH /
   yad ālokyautsukyād amaralalanā yānti manasā	yat Alokya-OtsukyAt amara-lalanAH yAnti manasA
   tapobhir duṣprāpām api giriśasāyujyapadavīm // Saul_12 //	tapoBiH duzprApAm api giriSa-sAyujya-padavIm // SOl_12 //
   naraṃ varṣīyāṃsaṃ nayanavirasaṃ narmasu jaḍaṃ	naram varzIyAMsam nayana-virasam narmasu jaxam
   tavāpāṅgāloke patitam anudhāvanti śataśaḥ /	tava-apAFga-Aloke patitam anuDAvanti SataSas /
   galadveṇībandhāḥ kucakalaśavisrastasicayā	galat-veNI-banDAH kuca-kalaSa-visrasta-sicayA
   haṭhāt truṭyatkāñcyo vigalitadukūlā yuvatayaḥ // Saul_13 //	haWAt truwyat-kAQcyaH vigalita-dukUlAH yuvatayaH // SOl_13 //
   kṣitau ṣatpañcāśad dvisamadhikapañcāśad udake	kzitO zat-paQcASat dvi-samaDika-paQcASat udake
   hutāśe dvāṣaṣṭiś caturadhikapañcāśad anile /	hutASe dvAzazwiH catur-aDika-paQcASat anile /
   divi dviḥṣattriṃśan manasi ca catuḥṣaṣṭir iti ye	divi dviHzattriMSat manasi ca catuHzazwiH iti ye
   mayūkhās teṣām apy upari tava pādāmbujayugam // Saul_14 //	mayUKAH tezAm api upari tava pAda-ambuja-yugam // SOl_14 //
   śarajjyotsnāśubhrāṃ śaśiyutajaṭājūṭamukuṭāṃ	Sarad-jyotsnA-SuBrAm SaSi-yuta-jawA-jUwa-mukuwAm
   varatrāsatrāṇasphaṭikaguṭikāpustakakarām /	vara-trAsa-trANa-sPawika-guwikA-pustaka-karAm /
   sakṛn na tvā natvā katham iva stāṃ saṃnidadhate	sakRt na tvA natvA kaTam iva stAm saMnidaDate
   madhukṣīradrākṣāmadhurimadhurīṇā bhaṇitayaḥ // Saul_15 //	maDu-kzIra-drAkzA-maDurima-DurINAH BaNitayaH // SOl_15 //
   kavīndrāṇāṃ cetaḥkamalavanabālātaparuciṃ	kavi-indrANAm cetaH-kamala-vana-bAla-Atapa-rucim
   bhajante ye santaḥ kati cid aruṇām eva bhavatīm /	Bajante ye santaH kati cit aruNAm eva BavatIm /
   virañcipreyasyās taruṇataraśṛṅgāralaharī-	viraQci-preyasyAH taruNatara-SRFgAra-laharI-
   gabhīrābhir vāgbhir vidadhati satāṃ rañjanam amī // Saul_16 //	gaBIrABiH vAgBiH vidaDati satAm raQjanam amI // SOl_16 //
   savitrībhir vācāṃ śaśimaṇiśilābhaṅgarucibhir	savitrIBiH vAcAm SaSi-maNi-SilA-BaFga-ruciBiH-
   vaśinyādyābhis tvāṃ saha janani saṃcintayati yaḥ /	vaSinI-AdyABiH tvAm saha janani saMcintayati yaH /
   sa kartā kāvyānāṃ bhavati mahatāṃ bhaṅgisubhagair	sa kartA kAvyAnAm Bavati mahatAm BaFgi-suBagEH-
   vacobhir vāgdevīvadanakamalāmodamadhuraiḥ // Saul_17 //	vacoBiH vAgdevI-vadana-kamala-Amoda-maDurEH // SOl_17 //
   tanucchāyābhis te taruṇataraṇiśrīsaraṇibhir	tanu=-CAyABiH te taruNa-taraNi-SrIsaraNiBiH-
   divaṃ sarvām urvīm aruṇimanigmagnāṃ smarati yaḥ /	divam sarvAm urvIm aruNima-nigma-gnAm smarati yaH /
   bhavanty asya trasyadvanahariṇaśālīnanayanāḥ	Bavanti asya trasya-dvana-hariNa-SAlIna-nayanAH
   sahorvaśyā vaśyāḥ katikati na gīrvāṇagaṇikā // Saul_18 //	saha-urvaSyAH vaSyAH katikati na gIrvANa-gaNikA // SOl_18 //
   mukhaṃ binduṃ kṛtvā kucayugam adhas tasya tadadho	muKam bindum kRtvA kuca-yugam aDas tasya tad-aDas-
   harārdhaṃ dhyāyed yo haramahiṣi te manmathakalām /	hara-arDam DyAyet yaH hara-mahizi te manmaTa-kalAm /
   sa sadyaḥ saṃkṣobhaṃ nayati vanitā ity atilaghu	sa sadyas saMkzoBam nayati vanitA iti ati-laGu
   trilokīm apy āśu bhramayati ravīndustanayugām // Saul_19 //	trilokIm api ASu Bramayati ravi-indu-stana-yugAm // SOl_19 //
   kirantīm aṅgebhyaḥ kiraṇanikurambāmṛtarasaṃ	kirantIm aFgeByaH kiraNa-nikuramba-amRta-rasam
   hṛdi tvām ādhatte himakaraśilāmūrtim iva yaḥ /	hRdi tvAm ADatte himakara-SilA-mUrtim iva yaH /
   sa sarpāṇāṃ darpaṃ śamayati śakuntādhipa iva	sa sarpANAm darpam Samayati Sakunta-aDipaH iva
   jvarapluṣṭān dṛṣṭyā sukhayati sudhādhārasirayā // Saul_20 //	jvara-pluzwAn dRzwyA suKayati suDA-DAra-sirayA // SOl_20 //
   taḍillekhātanvīṃ tapanaśaśivaiśvānaramayīṃ	taxit-leKA-tanvIm tapana-SaSi-vESvAnara-mayIm
   niṣaṇṇāṃ ṣaṇṇām apy upari kamalānāṃ tava kalām /	nizaNNAm zaNNAm api upari kamalAnAm tava kalAm /
   mahāpadmāṭavyāṃ mṛditamalamāyena manasā	mahApadma-awavyAm mRdita-mala-mAyena manasA
   mahāntaḥ paśyanto dadhati paramāhlādalaharīm // Saul_21 //	mahAntaH paSyantaH daDati parama-AhlAda-laharIm // SOl_21 //
   bhavāni tvaṃ dāse mayi vitara dṛṣṭiṃ sakaruṇāṃ	BavAni tvam dAse mayi vitara dRzwim sa-karuNAm
   iti stotuṃ vāñchan kathayati bhavāni tvam iti yaḥ /	iti stotum vAQCan kaTayati BavAni tvam iti yaH /
   tadaiva tvaṃ tasmai diśasi nijasāyujyapadavīṃ	tadA-eva tvam tasmE diSasi nija-sAyujya-padavIm
   mukundabrahmendrasphuṭamukuṭanīrājitapadām // Saul_22 //	mukunda-brahma-indra-sPuwa-mukuwa-nIra-ajita-padAm // SOl_22 //
   tvayā hṛtvā vāmaṃ vapur aparitṛptena manasā	tvayA hRtvA vAmam vapuH aparitRptena manasA
   śarīrārdhaṃ śaṃbhor aparam api śaṅke hṛtam abhūt /	SarIra-arDam SaMBoH aparam api SaFke hRtam aBUt /
   tathā hi tvadrūpaṃ sakalam aruṇābhaṃ trinayanaṃ	taTA hi tvad-rUpam sakalam aruNa-ABam trinayanam
   kucābhyām ānamraṃ kuṭilaśaśicūḍālamukuṭam // Saul_23 //	kucAByAm Anamram kuwila-SaSi-cUxAla-mukuwam // SOl_23 //
   jagat sūte dhātā harir avati rudraḥ kṣapayate	jagat sUte DAtA hariH avati rudraH kzapayate
   tiras kurvann etat svam api vapur īśas tirayati /	tiras kurvan etat svam api vapuH ISaH tirayati /
   sadāpūrvaḥ sarvaṃ tad idam anugṛhṇāti ca śivas	sadApUrvaH sarvam tat idam anugRhNAti ca Sivas
   tavājñām ālambya kṣanacalitayor bhrūlatikayoḥ // Saul_24 //	tava-AjQAm Alambya kzana-calitayoH BrU-latikayoH // SOl_24 //
   trayāṇāṃ devānāṃ triguṇajanitānāṃ tava śive	trayANAm devAnAm triguNa-janitAnAm tava Sive
   bhavet pūjā pūjā tava caraṇayor yā viracitā /	Bavet pUjA pUjA tava caraNayoH yA viracitA /
   tathā hi tvatpādodvahanamaṇipīṭhasya nikaṭe	taTA hi tvad-pAda-udvahana-maNi-pIWasya nikawe
   sthitā hy ete śaśvan mukulitakarottaṃsamukuṭāḥ // Saul_25 //	sTitAH hi ete SaSvat mukulita-kara-uttaMsa-mukuwAH // SOl_25 //
   virañciḥ pañcatvaṃ vrajati harir āpnoti viratiṃ	viraQciH paQcatvam vrajati hariH Apnoti viratim
   vināśaṃ kīnāśo bhajati dhanado yāti nidhanam /	vinASam kInASaH Bajati DanadaH yAti niDanam /
   vitandrī māhendrī vitatir api saṃmīlitadṛśā	vitandrI mAhendrI vitatiH api saMmIlita-dRSA
   mahāsaṃhāre +asmin viharati sati tvatpatir asau // Saul_26 //	mahA-saMhAre +asmin viharati sati tvad-patiH asO // SOl_26 //
   japo jalpaḥ śilpaṃ sakalam api mudrāviracanā	japaH jalpaH Silpam sakalam api mudrA-viracanA
   gatiḥ prādakṣiṇyakramaṇam aśanādy āhutividhiḥ /	gatiH prAdakziNya-kramaNam aSana-Adi Ahuti-viDiH /
   praṇāmaḥ saṃveśaḥ sukham akhilam ātmārpaṇadṛśā	praNAmaH saMveSaH suKam aKilam Atma-arpaNa-dRSA
   saparyāparyāyas tava bhavatu yan me vilasitam // Saul_27 //	saparyA-paryAyaH tava Bavatu yat me vilasitam // SOl_27 //
   dadāne dīnebhyaḥ śriyam aniśam āśānusadṛśīṃ	dadAne dIneByaH Sriyam aniSam ASa-anu-sadRSIm
   amandaṃ saundaryaprakaramakarandaṃ vikirati /	amandam sOndarya-prakaramakarandam vikirati /
   tavāsmin mandārastabakasubhage yātu caraṇe	tava-asmin mandAra-stabaka-suBage yAtu caraNe
   nimajjan majjīvaḥ karaṇacaraṇaiḥ ṣa.ccaraṇatām // Saul_28 //	nimajjan majjIvaH karaNa-caraNEH za.t-caraNa-tAm // SOl_28 //
   sudhām apy āsvādya pratibhayajarāmṛtyuhariṇīṃ	suDAm api AsvAdya pratiBaya-jarA-mRtyu-hariNIm
   vipadyante viśve vidhiśatamakhādyā diviṣadaḥ /	vipadyante viSve viDi-Sata-maKa-AdyAH divizadaH /
   karālaṃ yat kṣveḍaṃ kavalitavataḥ kālakalanā	karAlam yat kzvexam kavalitavataH kAla-kalanA
   na śaṃbhos tanmūlaṃ tava janani tāṭaṅkamahimā // Saul_29 //	na SaMBoH tad-mUlam tava janani tAwaFka-mahimA // SOl_29 //
   kirīṭaṃ vairiñcaṃ parihara puraḥ kaiṭabhabhidaḥ	kirIwam vEriQcam parihara puras kEwaBa-BidaH
   kaṭhore koṭīre skhalasi jahi jambhārimukuṭam /	kaWore kowIre sKalasi jahi jamBAri-mukuwam /
   praṇamreṣv eteṣu prasabham abhiyātasya bhavanaṃ	praNamrezu etezu prasaBam aBiyAtasya Bavanam
   bhavasyābhyutthāne tava parijanoktir vijayate // Saul_30 //	Bavasya-aByutTAne tava parijana-uktiH vijayate // SOl_30 //
   catuḥṣaṣṭyā tantraiḥ sakalam abhisaṃdhāya bhuvanaṃ	catuHzazwyA tantrEH sakalam aBisaMDAya Buvanam
   sthitas tattatsiddhiprasavaparatantraiḥ paśupatiḥ /	sTitaH tad-tad-sidDi-prasava-paratantrEH paSupatiH /
   punas tvannirbandhād akhilapuruṣārthaikaghaṭanā-	punar tvad-nirbanDAt aKila-puruza-arTa-eka-GawanA-
   svatantraṃ te tantraṃ kṣititalam avātītarad idam // Saul_31 //	svatantram te tantram kziti-talam avAtItarat idam // SOl_31 //
   śivaḥ śaktiḥ kāmaḥ kṣitir atha raviḥ śītakiraṇaḥ	SivaH SaktiH kAmaH kzitiH aTa raviH SItakiraNaH
   smaro haṃsaḥ śakras tad anu ca parāmāraharayaḥ /	smaraH haMsaH SakraH tat anu ca parAmAra-harayaH /
   amī hṛllekhābhis tisṛbhir avasāneṣu ghaṭitā	amI hRd-leKABiH tisRBiH avasAnezu GawitA
   bhajante varṇās te tava janani nāmāvayavatām // Saul_32 //	Bajante varNAH te tava janani nAma-avayava-tAm // SOl_32 //
   smaraṃ yoniṃ lakṣmīṃ tritayam idam ādau tava manor	smaram yonim lakzmIm tritayam idam AdO tava manor
   nidhāyaike nitye niravadhimahābhogarasikāḥ /	niDAya-eke nitye niravaDi-mahA-Boga-rasikAH /
   japanti tvāṃ cintāmaṇigunanibaddhākṣavalayāḥ	japanti tvAm cintAmaNi-guna-nibadDa-akza-valayAH
   śivāgnau juhvantaḥ surabhighṛtadhārāhutiśataiḥ // Saul_33 //	Siva-agnO juhvantaH suraBi-GRta-DArA-huti-SatEH // SOl_33 //
   śarīraṃ tvaṃ śaṃbhoḥ śaśimihiravakṣoruhayugaṃ	SarIram tvam SaMBoH SaSimi-hira-vakzoruha-yugam
   tavātmānaṃ manye bhagavati bhavātmānam anagham /	tava-AtmAnam manye Bagavati Bava-AtmAnam anaGam /
   ataḥ śeṣaḥ śeṣīty ayam ubhayasādhāraṇatayā	atas SezaH SezI-iti ayam uBaya-sADAraNa-tayA
   sthitaḥ saṃbandho vāṃ samarasaparānandaparayoḥ // Saul_34 //	sTitaH saMbanDaH vAm sama-rasa-parAnanda-parayoH // SOl_34 //
   manas tvaṃ vyoma tvaṃ marud asi marutsārathir asi	manaH tvam vyoma tvam marut asi marut-sAraTiH asi
   tvam āpas tvaṃ bhūmis tvayi pariṇatāyāṃ na hi param /	tvam ApaH tvam BUmiH tvayi pariNatAyAm na hi param /
   tvam eva svātmānaṃ pariṇamayituṃ viśvavapuṣā	tvam eva sva-AtmAnam pariNamayitum viSva-vapuzA
   cidānandākāraṃ śivayuvati bhāvena bibhṛṣe // Saul_35 //	cit-Ananda-AkAram Siva-yuvati BAvena biBRze // SOl_35 //
   tavājñācakrasthaṃ tapanaśaśikoṭidyutidharam	tava-AjQA-cakra-sTam tapana-SaSi-kowi-dyuti-Daram
   paraṃ śaṃbhuṃ vande parimilitapārśvaṃ paracitā /	param SaMBum vande parimilita-pArSvam para-citAH /
   yam ārādhyan bhaktyā raviśaśiśucīnām aviṣaye	yam ArADyan BaktyA ravi-SaSi-SucInAm avizaye
   nirāloke loko nivasati hi bhālokabhavane // Saul_36 //	nirAloke lokaH nivasati hi BAloka-Bavane // SOl_36 //
   viśuddhau te śuddhasphaṭikaviśadaṃ vyomajanakaṃ	viSudDO te SudDa-sPawika-viSadam vyoma-janakam
   śivaṃ seve devīm api śivasamānavyasaninīm /	Sivam seve devIm api Siva-samAna-vyasaninIm /
   yayoḥ kāntyā yāntyā śaśikiraṇasārūpyasaraṇiṃ	yayoH kAntyA yAntyA SaSi-kiraNa-sArUpya-saraNim
   vidhūtāntardhvāntā vilasati cakorīva jagatī // Saul_37 //	viDUta-antar-DvAntA vilasati cakorI-iva jagatI // SOl_37 //
   samunmīlatsaṃvitkamalamakarandaikarasikaṃ	samunmIlat-saMvid-kamala-makaranda-eka-rasikam
   bhaje haṃsadvaṃdvaṃ kim api mahatāṃ mānasacaram /	Baje haMsa-dvaMdvam kim api mahatAm mAnasacaram /
   yadālāpād aṣṭādaśaguṇitavidyāpariṇatir	yad-AlApAt azwAdaSa-guNita-vidyA-pariNatiH-
   yad ādatte doṣād guṇam akhilam adbhyaḥ paya iva // Saul_38 //	yat Adatte dozAt guNam aKilam adByaH payaH iva // SOl_38 //
   tava svādhiṣṭhāne hutavaham adhiṣṭhāya nirataṃ	tava svADizWAne hutavaham aDizWAya niratam
   tam īḍe saṃvartaṃ janani mahatīṃ tāṃ ca samayām /	tam Ixe saMvartam janani mahatIm tAm ca samayAm /
   yadāloke lokān dahati mahati krodhakalile	yad-Aloke lokAn dahati mahati kroDa-kalile
   dayārdrā dṛṣṭis te śiśiram upacāraṃ racayati // Saul_39 //	dayA-ArdrA dRzwiH te SiSiram upacAram racayati // SOl_39 //
   taḍitvantaṃ śaktyā timiraparipanthisphuraṇayā	taxitvantam SaktyA timira-paripanTi-sPuraNayA
   sphurannānāratnābharaṇapariṇaddhendradhanuṣam /	sPurat-nAnA-ratna-ABaraNa-pariNadDa-indraDanuzam /
   tava śyāmaṃ meghaṃ kam api maṇipūraikaśaraṇaṃ	tava SyAmam meGam kam api maNipUra-eka-SaraNam
   niṣeve varṣantaṃ haramihirataptaṃ tribhuvanam // Saul_40 //	nizeve varzantam haramihira-taptam triBuvanam // SOl_40 //
   tavādhāre mūle saha samayayā lāsyaparayā	tava-ADAre mUle saha samayayA lAsya-parayA
   navātmānaṃ vande navarasamahātāṇḍavanaṭam /	nava-AtmAnam vande nava-rasa-mahA-tANxava-nawam /
   ubhābhyām etābhyām ubhayavidhim uddiśya dayayā	uBAByAm etAByAm uBaya-viDim uddiSya dayayA
   sanāthābhyāṃ jajñe janakajananīmad jagad idam // Saul_41 //	sa-nATAByAm jajQe janaka-jananImat jagat idam // SOl_41 //
   gatair māṇikyatvaṃ gaganamaṇibhiḥ sāndraghaṭitaṃ	gatEH mANikya-tvam gagana-maNiBiH sAndra-Gawitam
   kirīṭaṃ te haimaṃ himagirisute kīrtayati yaḥ /	kirIwam te hEmam himagirisute kIrtayati yaH /
   sa nīḍeyacchāyācchuraṇaśabalaṃ candraśakalaṃ	sa nIxeya=-CAyAcCuraNa-Sabalam candra-Sakalam
   dhanuḥ śaunāsīraṃ kim iti na nibadhnāti dhiṣaṇām // Saul_42 //	DanuH SOna-AsIram kim iti na nibaDnAti DizaNAm // SOl_42 //
   dhunotu dhvāntaṃ nas tulitadalitendīvaravanaṃ	Dunotu DvAntam naH tulita-dalita-indIvara-vanam
   ghanasnigdhaṃ ślakṣṇaṃ cikuranikurambaṃ tava śive /	Gana-snigDam SlakzNam cikura-nikurambam tava Sive /
   yadīyaṃ saurabhyaṃ sahajam upalabdhuṃ sumanaso	yadi-iyam sOraByam sahajam upalabDum sumanasaH-
   vasanty asmin manye balamathanavāṭīviṭapinām // Saul_43 //	vasanti asmin manye bala-maTana-vAwI-viwapinAm // SOl_43 //
   vahantī sundūraṃ prabalakabarībhāratimira-	vahantI sundUram prabala-kabarI-BAra-timira-
   tviṣāṃ bṛndair bandīkṛtam iva navīnārkakiraṇam /	tvizAm bRndEH bandIkRtam iva navInA-arka-kiraNam /
   tanotu kṣemaṃ nas tava vadanasaundaryalaharī-	tanotu kzemam naH tava vadana-sOndarya-laharI-
   parīvāhasrotaḥsaraṇir iva sīmantasaraṇiḥ // Saul_44 //	parIvAha-srotaH-saraNiH iva sImanta-saraNiH // SOl_44 //
   arālaiḥ svābhāvyād alikalabhasaśrībhir alakaiḥ	arAlEH svABAvyAt alika-laBa-sa-SrIBiH alakEH
   parītaṃ te vaktraṃ parihasati paṅkeruharucim /	parItam te vaktram parihasati paFkeruha-rucim /
   darasmere yasmin daśanarucikiñjalkarucire	darasmere yasmin daSana-ruci-kiQjalka-rucire
   sugandhau mādyanti smaramathanacakṣurmadhulihaḥ // Saul_45 //	suganDO mAdyanti smara-maTana-cakzuH-maDu-lihaH // SOl_45 //
   lalāṭaṃ lāvaṇyadyutivimalam ābhāti tava yad	lalAwam lAvaNya-dyuti-vimalam ABAti tava yat-
   dvitīyaṃ tan manye mukuṭaśaśikhaṇḍasya śakalam /	dvitIyam tat manye mukuwa-SaSi-KaNxasya Sakalam /
   viparyāsanyāsād ubhayam api saṃbhūya ca mithaḥ	viparyAsa-nyAsAt uBayam api saMBUya ca miTas-
   sudhālepasyūtiḥ pariṇamati rākāhimakaraḥ // Saul_46 //	suDA-lepasyUtiH pariNamati rAkA-ahi-makaraH // SOl_46 //
   bhruvau bhugne kiṃcid bhuvanabhayabhaṅgavyasanini	BruvO Bugne kiMcid Buvana-Baya-BaFga-vyasanini
   tvadīye netrābhyāṃ madhukararucibhyāṃ dhṛtaguṇe /	tvadIye netrAByAm maDukara-ruciByAm DRta-guNe /
   dhanur manye savyetarakaragṛhītaṃ ratipateḥ	DanuH manye savya-itara-kara-gRhItam rati-pateH
   prakoṣṭhe muṣṭau ca sthagayati nigūḍhāntaram ume // Saul_47 //	prakozWe muzwO ca sTagayati nigUXa-antaram ume // SOl_47 //
   ahaḥ sūte savyaṃ tava nayanam arkātmakatayā	ahar sUte savyam tava nayanam arka-Atmaka-tayA
   triyāmāṃ vāmaṃ te sṛjati rajanīnāyakamayam /	triyAmAm vAmam te sRjati rajanI-nAyaka-mayam /
   tṛtīyā te dṛṣtir daradalitahemāmbujaruciḥ	tRtIyA te dRztiH daradalita-hema-ambuja-ruciH
   samādhatte saṃdhyāṃ divasaniśayor antaracarīm // Saul_48 //	samADatte saMDyAm divasa-niSayoH antaracarIm // SOl_48 //
   viśālā kalyāṇī sphuṭarucir ayodhyā kuvalayaiḥ	viSAlA kalyANI sPuwa-ruciH ayoDyA kuvalayEH
   kṛpādhārādhārā kim api madhurā bhogavatikā /	kRpA-ADArA-DArA kim api maDurA BogavatikAH /
   avantī dṛṣṭis te bahunagaravistāravijayā	avantI dRzwiH te bahu-nagara-vistAra-vijayA
   dhruvaṃ tattannāmavyavaharaṇayogyā vijayate // Saul_49 //	Druvam tad-tad-nAma-vyavaharaNa-yogyA vijayate // SOl_49 //
   kavīnāṃ saṃdarbhastabakamakarandaikarasikaṃ	kavInAm saMdarBa-stabaka-makaranda-eka-rasikam
   kaṭākṣavyākṣepabhramarakalabhau karṇayugalam /	kawAkza-vyAkzepa-Bramara-kalaBO karNa-yugalam /
   amuñcantau dṛṣṭvā tava nvarasāsvādataralāv	amuQcantO dRzwvA tava nu-arasa-AsvAda-taralAv
   asūyāsaṃsargād alikanayanaṃ kiṃcid aruṇam // Saul_50 //	asUyA-saMsargAt alika-nayanam kiMcid aruNam // SOl_50 //
   śive śṛṅgārārdrā taditaramukhe kutsanaparā	Sive SRFgAra-ArdrA tad-itara-muKe kutsana-parA
   saroṣā gaṅgāyāṃ giriśacarite vismayavatī /	sa-rozA gaFgAyAm giriSa-carite vismayavatI /
   harāhibhyo bhītā sarasiruhasaubhāgyajayinī	hara-ahiByaH BItA sarasiruha-sOBAgya-jayinI
   sakhīṣu smerā te mayi janani dṛṣṭiḥ sakaruṇā // Saul_51 //	saKIzu smerA te mayi janani dRzwiH sa-karuNA // SOl_51 //
   gate karṇābhyarṇaṃ garuta iva pakṣmāṇi dadhatī	gate karNa-aByarNam garutaH iva pakzmANi daDatI
   purāṃ bhettuś cittapraśamarasavidrāvaṇaphale /	purAm BettuH citta-praSama-rasa-vidrAvaNa-Pale /
   ime netre gotrādharapatikulottaṃsakalike	ime netre gotra-aDara-pati-kula-uttaMsa-kalike
   tavākarṇākṛṣṭasmaraśaravilāsaṃ kalayataḥ // Saul_52 //	tava-AkarNa-AkRzwa-smara-Sara-vilAsam kalayataH // SOl_52 //
   vibhaktatraivarṇyaṃ vyatikaritanīlāñjanatayā	viBakta-trEvarNyam vyatikarita-nIlAQjana-tayA
   vibhāti tvannetratritayam idam īśānadayite /	viBAti tvad-netra-tritayam idam ISAna-dayite /
   punaḥ sraṣṭuṃ devān druhiṇaharirudrān uparatān	punar srazwum devAn druhiNa-hari-rudrAn uparatAn
   rajaḥ sattvaṃ bibhrat tama iti guṇānāṃ trayam iva // Saul_53 //	rajaH sattvam biBrat tamaH iti guNAnAm trayam iva // SOl_53 //
   pavitrīkartuṃ naḥ paśupatiparādhīnahṛdaye	pavitrIkartum naH paSupati-para-aDIna-hRdaye
   dayāmitrair netrair aruṇadhavalaśyāmarucibhiḥ /	dayA-mitrEH netrEH aruNa-Dava-laSyAma-ruciBiH /
   nadaḥ śoṇo gaṅgā tapanatanayeti dhruvam amuṃ	nadaH SoNaH gaFgA tapana-tanayA-iti Druvam amum
   trayāṇāṃ tīrthānām upanayasi saṃbhedam anaghe // Saul_54 //	trayANAm tIrTAnAm upanayasi saMBedam anaGe // SOl_54 //
   tavāparṇe karṇejapanayanapaiśunyacakitā	tava-AparNe karNejapa-nayana-pESunya-cakitA
   nilīyante toye niyatam animeṣāḥ śapharikāḥ /	nilIyante toye niyatam animezAH SaParikAH /
   iyaṃ ca śrīr baddhacchadapuṭakapāṭaṃ kuvalayam	iyam ca SrIH badDa=-Cada-puwa-kapAwam kuvalayam
   jahāti pratyūṣe niśi ca vighaṭayya praviśati // Saul_55 //	jahAti pratyUze niSi ca viGawayya praviSati // SOl_55 //
   nimeṣonmeṣābhyāṃ pralayam udayaṃ yāti jagatī	nimeza-unmezAByAm pralayam udayam yAti jagatI
   tavety āhuḥ santo dharaṇidhararājanyatanaye /	tava-iti AhuH santaH DaraNiDara-rAjanyatanaye /
   tvadunmeṣāj jātaṃ jagad idam aśeṣaṃ pralayataḥ	tvad-unmezAt jAtam jagat idam aSezam pralayataH
   paritrātuṃ śaṅke parihṛtanimeṣās tava dṛśaḥ // Saul_56 //	paritrAtum SaFke parihRta-nimezAH tava dRSaH // SOl_56 //
   dṛśā drāghīyasyā daradalitanīlotpalarucā	dRSA drAGIyasyA dara-dalita-nIla-utpala-rucA
   davīyāṃsaṃ dīnaṃ snapaya kṛpayā mām api śive /	davIyAMsam dInam snapaya kRpayA mAm api Sive /
   anenāyaṃ dhanyo bhavati na ca te hānir iyatā	anena-ayam DanyaH Bavati na ca te hAniH iyatA
   vane vā harmye vā samakaranipāto himakaraḥ // Saul_57 //	vane vA harmye vA sa-makara-nipAtaH himakaraH // SOl_57 //
   arālaṃ te pālīyugalam agarājanyatanaye	arAlam te pAlI-yugalam agarA-janya-tanaye
   na keṣām ādhatte kusumaśarakodaṇḍakutukam /	na kezAm ADatte kusuma-Sara-kodaNxa-kutukam /
   tiraścīno yatra śravaṇapatham ullaṅghya vilasan	tiraScInaH yatra SravaNa-paTam ullaFGya vilasan
   apāṅgavyāsaṅgo diśati śarasaṃdhānadhiṣaṇām // Saul_58 //	apAFga-vyAsaFgaH diSati Sara-saMDAna-DizaNAm // SOl_58 //
   sphuradgaṇḍābhogapratiphalitatāṭaṅkayugalaṃ	sPurat-gaNxa-ABoga-pratiPalita-tA-waFka-yugalam
   catuścakraṃ manye tava mukham idaṃ manmatharatham /	catur-cakram manye tava muKam idam manmaTa-raTam /
   yam āruhya druhyaty avaniratham arkenducaraṇaṃ	yam Aruhya druhyati avani-raTam arka-indu-caraNam
   mahāvīro māraḥ pramathapataye svaṃ jitavate // Saul_59 //	mahAvIraH mAraH pramaTa-pataye svam jitavate // SOl_59 //
   sarasvatyāḥ sūktīr amṛtalaharīkauśalaharīḥ	sarasvatyAH sUktIH amRta-laharI-kOSala-harIH
   pibantyāḥ śarvāṇi śravaṇaculukābhyām aviratam /	pibantyAH SarvANi SravaNa-culukAByAm aviratam /
   camatkāraślāghācalitaśirasaḥ kuṇḍalagaṇo	camatkAra-SlAGA-calita-SirasaH kuNxala-gaNaH-
   jhaṇatkārais tāraiḥ prativacanam ācaṣṭae iva te // Saul_60 //	JaNatkArEH tArEH prativacanam Acazwae iva te // SOl_60 //
   asau nāsāvaṃśas tuhinagirivaṃśadhvajapaṭi	asO nAsA-=-aMSaH tuhina-giri-vaMSa-Dvaja-pawi
   tvadīyo nedīyaḥ phalatu phalam asmākam ucitam /	tvadIyaH nedIyaH Palatu Palam asmAkam ucitam /
   vahann antar muktāḥ śiśirataraniśvāsaghaṭitāḥ	vahan antar muktAH SiSiratara-niSvAsa-GawitAH
   samṛddhyā yas tāsāṃ bahir api ca muktāmaṇidharaḥ // Saul_61 //	samRdDyA yaH tAsAm bahis api ca muktAmaNi-DaraH // SOl_61 //
   prakṛtyā raktāyās tava sudati dantacchadaruceḥ	prakRtyAH raktAyAH tava sudati danta=-Cada-ruceH
   pravakṣye sādṛśyaṃ janayatu phalaṃ vidrumalatā /	pravakzye sAdRSyam janayatu Palam vidruma-latA /
   na bimbaṃ tadbimbapratiphalanalābhād aruṇitaṃ	na bimbam tad-bimba-pratiPalana-lABAt aruNitam
   tulām adhyāroḍhuṃ katham iva vilajjeta kalayā // Saul_62 //	tulAm aDyAroXum kaTam iva vilajjeta kalayA // SOl_62 //
   smitajyotsnājālaṃ tava vadanacandrasya pibatāṃ	smita-jyotsnA-jAlam tava vadana-candrasya pibatAm
   cakorāṇām āsīd atirasatayā cañcujaḍimā /	cakorANAm AsIt ati-rasa-tayA caQcu-jaximA /
   atas te śītāṃśor amṛtalaharīm amlarucayaḥ	atas te SItAMSoH amRta-laharIm amla-rucayaH
   pibanti svacchandaṃ niśiniśi bhṛśaṃ kāñcikadhiyā // Saul_63 //	pibanti svacCandam niSi-niSi BRSam kAQcika-DiyA // SOl_63 //
   aviśrāntaṃ patyur guṇagaṇakathāmreḍanajapā	aviSrAntam patyuH guNa-gaNa-kaTA-mrexana-japA
   japāpuṣpacchāyā tava janani jihvā jayati sā /	japA-puzpa=-CAyA tava janani jihvA jayati sA /
   yadagrāsīnāyāḥ sphaṭikadṛṣadacchacchavimayī	yat-agrAsInAyAH sPawika-dRzada=-CacCavi-mayI
   sarasvatyā mūrtiḥ pariṇamati māṇikyavapuṣā // Saul_64 //	sarasvatyA mUrtiH pariNamati mANikya-vapuzA // SOl_64 //
   raṇe jitvā daityān apahṛtaśirastraiḥ kavacibhir	raNe jitvA dEtyAn apahRta-SirastrEH kavaciBiH-
   nivṛttaiś caṇḍāṃśutripuraharanirmālyavimukhaiḥ /	nivRttEH caNxa-aMSu-tripura-hara-nirmAlya-vimuKEH /
   viśākhendropendraiḥ śaśiviśadakarpūraśakalā	viSAKA-indra-upendrEH SaSi-viSada-karpUraSakalA
   vilīyante mātas tava vadanatāmbūlakabalāḥ // Saul_65 //	vilIyante mAtar tava vadana-tAmbUlaka-balAH // SOl_65 //
   vipañcyā gāyantī vividham avadānaṃ paśupates	vipaQcyA gAyantI viviDam avadAnam paSupateH-
   tvayārabdhe vaktuṃ calitaśirasā sādhuvacane /	tvayA-ArabDe vaktum calita-SirasA sADu-vacane /
   tvadīyair mādhuryair apalapitatantrīkalaravāṃ	tvadIyEH mADuryEH apalapita-tantrI-kala-ravAn
   nijāṃ vīṇāṃ vāṇī niculayati colena nibhṛtam // Saul_66 //	nijAm vINAm vANI niculayati colena niBRtam // SOl_66 //
   karāgreṇa spaṣṭaṃ tuhinagiriṇā vatsalatayā	kara-agreNa spazwam tuhina-giriNA vatsala-tayA
   girīśenodastaṃ muhur adharapānākulatayā /	girISena-udastam muhur aDara-pAna-Akula-tayA /
   karagrāhyaṃ śaṃbhor mukhamukuravṛntaṃ girisute	karagrAhyam SaMBoH muKa-mukuravRntam girisute
   kathaṃkāraṃ brūmas tava cibukam aupamyarahitam // Saul_67 //	kaTaMkAram brUmaH tava cibukam Opamya-rahitam // SOl_67 //
   bhujāśleṣān nityaṃ puradamayituḥ kaṇṭakavatī	Buja-ASlezAt nityam puradamayituH kaNwakavatI
   tava grīvā dhatte mukhakamalanālaśriyam iyam /	tava grIvA Datte muKa-kamala-nAla-Sriyam iyam /
   svataḥ śvetā kālāgarubahalajambālamalinā	svatas SvetA kAla-agaru-bahala-jambAla-malinA
   mṛṇālīlālityam vahati yadadho hāralatikā // Saul_68 //	mRNAlIlA-alityam vahati yat-aDas hAra-latikA // SOl_68 //
   gale rekhās tisro gatigamakagītaikanipuṇe	gale reKAH tisraH gati-gamaka-gIta-eka-nipuNe
   vivāhavyānaddhatriguṇaguṇasaṃkhyāpratibhuvaḥ /	vivAha-vyAnadDa-tri-guNa-guNa-saMKyA-pratiBuvaH /
   virājante nānāvidhamadhurarāgākarabhuvāṃ	virAjante nAnAviDa-maDura-rAga-Akara-BuvAm
   trayāṇāṃ grāmāṇāṃ sthitiniyamasīmāna iva te // Saul_69 //	trayANAm grAmANAm sTiti-niyama-sImAnaH iva te // SOl_69 //
   mṛṇālīmṛdvīnāṃ tava bhujalatānāṃ catasṛṇāṃ	mRNAlI-mRdvInAm tava Buja-latAnAm catasRNAm
   caturbhiḥ saundaryaṃ sarasijabhavaḥ stauti vadanaiḥ /	caturBiH sOndaryam sarasija-BavaH stOti vadanEH /
   nakhebhyaḥ saṃtrasyan prathamamathanād andhakaripoś	naKeByaH saMtrasyan praTama-maTanAt anDakaripoH-
   caturṇāṃ śīrṣāṇāṃ samam abhayahastārpaṇadhiyā // Saul_70 //	caturNAm SIrzANAm samam aBaya-hasta-arpaNa-DiyA // SOl_70 //
   nakhānām uddyotair navanalinarāgaṃ vihasatāṃ	naKAnAm uddyotEH nava-nalina-rAgam vihasatAm
   karāṇāṃ te kāntiṃ kathaya kathayāmaḥ katham ume /	karANAm te kAntim kaTaya kaTayAmaH kaTam ume /
   kayā cid vā sāmyaṃ bhajatu kalayā hanta kamalaṃ	kayA cit vA sAmyam Bajatu kalayA hanta kamalam
   yadi krīḍallakṣmīcaraṇatalalākṣāruṇadalam // Saul_71 //	yadi krIxat-lakzmI-caraNa-tala-la-akzA-aruNa-dalam // SOl_71 //
   samaṃ devi skandadvipavadanapītaṃ stanayugaṃ	samam devi skanda-dvipa-vat-ana-pItam stana-yugam
   tavedaṃ naḥ khedaṃ haratu satataṃ prasnutamukham /	tava-idam naH Kedam haratu satatam prasnuta-muKam /
   yad ālokyāśaṅkākulitahṛdayo hāsajanakaḥ	yat Alokya-ASaFkA-Akulita-hRdayaH hAsa-janakaH
   svakumbhau herambaḥ parimṛśati hastena jhaṭiti // Saul_72 //	sva-kumBO herambaH parimRSati hastena Jawiti // SOl_72 //
   amū te vakṣojāv amṛtarasamāṇikyakutupau	amU te vakzaH-jO amRta-rasa-mANikya-kutupO
   na saṃdehaspando nagapatipatāke manasi naḥ /	na saMdeha-spandaH nagapati-patAke manasi naH /
   pibantau tau yasmād aviditavadhūsaṃgamarasau	pibantO tO yasmAt avidita-vaDU-saMgama-rasO
   kumārāv adyāpi dviradavadanakrauñcadalanau // Saul_73 //	kumArO adya-api dvirada-vadana-krOQca-dalanO // SOl_73 //
   vahaty amba stamberamadanujakumbhaprakṛtibhiḥ	vahati amba stamberam-adanuja-kumBa-prakRtiBiH
   samārabdhāṃ muktāmaṇibhir amalāṃ hāralatikām /	samArabDAm muktAmaNiBiH amalAm hAra-latikAm /
   kucābhogo bimbādhararucibhir antaḥ śabalitāṃ	kuca-ABogaH bimba-aDara-ruciBiH antar SabalitAm
   pratāpavyāmiśrāṃ puravijayinaḥ kīrtim iva te // Saul_74 //	pratApa-vyAmiSrAm pura-vijayinaH kIrtim iva te // SOl_74 //
   tava stanyaṃ manye dharaṇidharakanye hṛdayataḥ	tava stanyam manye DaraNiDara-kanye hRdayataH
   payaḥpārāvāraḥ parivahati sārasvata iva /	payaH-pArAvAraH parivahati sArasvataH iva /
   dayāvatyā dattaṃ draviḍaśiśur āsvādya tava yat	dayAvatyA dattam dravixa-SiSuH AsvAdya tava yat-
   kavīnāṃ prauḍhānām ajani kamaniyaḥ kavayitā // Saul_75 //	kavInAm prOXAnAm ajani kam-a-niyaH kavayitA // SOl_75 //
   harakrodhajvālāvalibhir avalīḍhena vapuṣā	hara-kroDa-jvAlA-valiBiH avalIXena vapuzA
   gabhīre te nābhīsarasi kṛtasaṅgo manasijaḥ /	gaBIre te nABI-sarasi kRta-saFgaH manasijaH /
   samuttasthau tasmād acalatanaye dhūmalatikā	samuttasTO tasmAt acala-tanaye DUma-latikA
   janas tāṃ jānīte janani tava romāvalir iti // Saul_76 //	janaH tAm jAnIte janani tava roma-AvaliH iti // SOl_76 //
   yad etat kālindītanutarataraṅgākṛti śive	yat etat kAlindI-tanutara-taraFga-AkRti Sive
   kṛśe madhye kiṃ cij janani tava tad bhāti sudhiyām /	kRSe maDye kim cit janani tava tat BAti suDiyAm /
   vimardād anyoanyaṃ kucakalaśayor antaragataṃ	vimardAt anyoanyam kuca-kalaSayoH antara-gatam
   tanūbhūtaṃ vyoma praviśad iva nābhīkuhariṇīm // Saul_77 //	tanUBUtam vyoma praviSat iva nABIkuhariNIm // SOl_77 //
   sthiro gaṅgāvartaḥ stanamukularomāvalilatā-	sTiraH gaFgAvartaH stana-mukula-roma-Avali-la-tA-
   kalāvālaṃ kuṇḍaṃ kusumaśaratejohutabhujaḥ /	kalA-vAlam kuNxam kusuma-Sara-tejaH-huta-BujaH /
   rater līlāgāraṃ kim api tava nābhīti girije	rateH lIlA-gAram kim api tava nABi-iti girije
   biladvāraṃ siddher giriśanayanānāṃ vijayate // Saul_78 //	bila-dvAram sidDeH giriSa-nayanAnAm vijayate // SOl_78 //
   nisargakṣīṇasya stanataṭabhareṇa klamajuṣo	nisarga-kzINasya stana-tawa-BareNa klama-juzaH-
   namanmūrter nābhau baliṣu śanakais truṭyatae iva /	namat-mUrteH nABO balizu SanakEs truwyatae iva /
   ciraṃ te madhyasya truṭitataṭinītīrataruṇā	ciram te maDyasya truwita-tawinI-tIra-taruNA
   samāvasthāsthemno bhavatu kuśalaṃ śailatanaye // Saul_79 //	sama-avasTA-sTemnaH Bavatu kuSalam SEla-tanaye // SOl_79 //
   kucau sadyaḥ svidyattaṭaghaṭitakūrpāsabhidurau	kucO sadyas svid-yat-tawa-Gawita-kUrpa-asaBidurO
   kaṣantau dormūle kanakakalaśābhau kalayatā /	kazantO dormUle kanaka-kalaSa-ABO kalayatA /
   tava trātuṃ bhaṅgād alam iti vilagnaṃ tanubhuvā	tava trAtum BaFgAt alam iti vilagnam tanu-BuvA
   tridhā naddhaṃ devi trivali lavalīvallibhir iva // Saul_80 //	triDA nadDam devi tri-vali lavalI-valliBiH iva // SOl_80 //
   gurutvaṃ vistāraṃ kṣitidharapatiḥ pārvati nijān	guru-tvam vistAram kzitiDara-patiH pArvati nijAn
   nitambād ācchidya tvayi haraṇarūpeṇa nidadhe /	nitambAt AcCidya tvayi haraNa-rUpeNa nidaDe /
   atas te vistīrṇo gurur ayam aśeṣāṃ vasumatīṃ	atas te vistIrNaH guruH ayam aSezAm vasumatIm
   nitambaprāgbhāraḥ sthagayati laghutvaṃ nayati ca // Saul_81 //	nitamba-prAgBAraH sTagayati laGu-tvam nayati ca // SOl_81 //
   karīndrāṇāṃ śuṇḍāḥ kanakakadalīkāṇḍapaṭalīm	karIndrANAm SuNxAH kanaka-kadalI-kANxa-pawalIm
   ubhābhyām ūrubhyām ubhayam api nirjitya bhavatī /	uBAByAm UruByAm uBayam api nirjitya BavatI /
   suvṛttābhyāṃ patyuḥ praṇatikaṭhinābhyāṃ girisute	su-vRttAByAm patyuH praNati-kaWinAByAm girisute
   vijigye jānubhyāṃ vibudhakarikumbhadvayam api // Saul_82 //	vijigye jAnuByAm vibuDa-kari-kumBa-dvayam api // SOl_82 //
   parājetuṃ rudraṃ dviguṇaśaragarbhau girisute	parAjetum rudram dviguNa-Sara-garBO girisute
   niṣaṅgau jaṅghe te viṣamaviśikho bāḍham akṛta /	nizaFgO jaFGe te vizama-viSiKaH bAXam akRta /
   yadagre dṛśyante daśaśaraphalāḥ pādayugalī-	yat-agre dRSyante daSa-Sara-PalAH pAda-yugalI-
   nakhāgracchadmānaḥ suramukuṭaśāṇaikaniśitāḥ // Saul_83 //	naKa-agra=-CadmAnaH sura-mukuwa-SANa-eka-niSitAH // SOl_83 //
   śrutīnāṃ mūrdhāno dadhati tava yau śekharatayā	SrutInAm mUrDAnaH daDati tava yO SeKara-tayA
   mamāpy etau mātaḥ śirasi dayayā dhehi caraṇau /	mama-api etO mAtar Sirasi dayayA Dehi caraNO /
   yayoḥ pādyaṃ pāthaḥ paśupatijaṭājūṭataṭinī	yayoH pAdyam pATaH paSupati-jawA-ajUwa-tawinI
   yayor lākṣālakṣmīr aruṇaharicūḍāmaṇiruciḥ // Saul_84 //	yayoH lAkzA-lakzmIH aruNa-haricUxAmaNi-ruciH // SOl_84 //
   namovākaṃ brūmo nayanaramaṇīyāya padayos	namaH-vAkam brUmaH nayana-ramaNIyAya padayoH-
   tavāsmai dvandvāya sphuṭarucirasālaktakavate /	tava-asmE dvandvAya sPuwa-ruci-rasa-alaktakavate /
   asūyaty atyantaṃ yad abhihananāya spṛhayate	asUyati atyantam yat aBihananAya spRhayate
   paśūnām īśānaḥ pramadavanakaṅkelitarave // Saul_85 //	paSUnAm ISAnaH pramada-vana-kaFkelita-rave // SOl_85 //
   mṛṣā kṛtvā gotraskhalanam atha vailakṣyanamitaṃ	mRzA kRtvA gotra-sKalanam aTa vElakzya-namitam
   lalāṭe bhartāraṃ caraṇakamale tāḍayati te /	lalAwe BartAram caraNa-kamale tAxayati te /
   cirād antaḥśalyaṃ dahanakṛtam unmūlitavatā	cirAt antaHSalyam dahana-kRtam unmUlitavatA
   tulākoṭikvāṇaiḥ kilikilitam īśānaripuṇā // Saul_86 //	tulA-kowi-kvANEH kili-kilitam ISAna-ripuNA // SOl_86 //
   himānīhantavyaṃ himagiritaṭākrānticaturau	himAnIhantavyam himagiri-tawa-AkrAnti-caturO
   niśāyāṃ nidrāṇāṃ niśi ca parabhāge ca viśadau /	niSAyAm nidrANAm niSi ca para-BAge ca viSadO /
   paraṃ lakṣmīpātraṃ śriyam atisṛjantau samayināṃ	param lakzmI-pAtram Sriyam atisRjantO samayinAm
   sarojaṃ tvatpādau janani jayataś citram iha kim // Saul_87 //	sarojam tvad-pAdO janani jayataH citram iha kim // SOl_87 //
   padaṃ te kāntīnāṃ prapadam apadaṃ devi vipadāṃ	padam te kAntInAm prapadam apadam devi vipadAm
   kathaṃ nītaṃ sadbhiḥ kaṭhinakamaṭhīkarparatulām /	kaTam nItam sadBiH kaWinaka-maWI-karpara-tulAm /
   kathaṃ vā bāhubhyām upayamanakāle purabhidā	kaTam vA bAhuByAm upayamana-kAle pura-BidA
   yad ādāya nyastaṃ dṛṣadi dayamānena manasā // Saul_88 //	yat AdAya nyastam dRzadi dayamAnena manasA // SOl_88 //
   nakhair nākastrīṇāṃ karakamalasaṃkocaśaśibhis	naKEH nAka-strINAm kara-kamala-saMkoca-SaSiBiH-
   tarūṇāṃ divyānāṃ hasata iva te caṇḍi caraṇau /	tarUNAm divyAnAm hasataH iva te caNxi caraNO /
   phalāni svasthebhyaḥ kisalayakarāgreṇa dadatāṃ	PalAni svasTeByaH kisalaya-kara-agreNa dadatAm
   daridrebhyo bhadrāṃ śriyam aniśam ahnāya dadatau // Saul_89 //	daridreByaH BadrAm Sriyam aniSam ahnAya dadatO // SOl_89 //
   kadā kāle mātaḥ kathaya kalitālaktakarasaṃ	kadA kAle mAtar kaTaya kalita-alakta-karasam
   pibeyaṃ vidyārthī tava caraṇanirṇejanajalam /	pibeyam vidyA-arTI tava caraNa-nirNejana-jalam /
   prakṛtyā mūkānām api ca kavitākāraṇatayā	prakRtyA mUkAnAm api ca kavi-tA-kAraNa-tayA
   yad ādhatte vāṇīmukhakamalatāmbūlarasatām // Saul_90 //	yat ADatte vANI-muKa-kamala-tAmbUla-rasa-tAm // SOl_90 //
   padanyāsakrīḍāparicayam ivārabdhumanasaś	pada-nyAsa-krIxA-paricayam iva-ArabDu-manasaH-
   carantas te khelaṃ bhavanakalahaṃsā na jahati /	carantaH te Kelam Bavana-kalahaMsAH na jahati /
   suvikṣepe śikṣāṃ subhagamaṇimañjīraraṇita-	su-vikzepe SikzAm suBaga-maNi-maQjIra-raNita-
   cchalād ācakṣāṇaṃ caraṇakamalaṃ cārucarite // Saul_91 //	cCalAt AcakzANam caraNa-kamalam cAru-carite // SOl_91 //
   arālā keśeṣu prakṛtisaralā mandahasite	arAlA keSezu prakRti-saralAH manda-hasite
   śirīṣābhā citte dṛṣad iva kaṭhorā kucataṭe /	SirIza-ABA citte dRzad iva kaWorA kuca-tawe /
   bhṛśaṃ tanvī madhye pṛthur urasijārohaviṣaye	BRSam tanvI maDye pRTuH urasijA-Aroha-vizaye
   jagat trātuṃ śaṃbhor jayati karuṇā kā cid aruṇā // Saul_92 //	jagat trAtum SaMBoH jayati karuNA kA cit aruNAH // SOl_92 //
   purārāter antaḥpuram asi tatas tvaccaraṇayoḥ	purArAteH antaHpuram asi tatas tvad-caraNayoH
   saparyāmaryādā taralakaraṇānām asulabhā /	saparyA-maryAdA tarala-karaNAnAm asulaBA /
   tathā hy ete nītāḥ śatamakhamukhāḥ siddhim atulāṃ	taTA hi ete nItAH Sata-maKa-muKAH sidDim atulAm
   tava dvāropāntasthitibhir aṇimādyābhir amarāḥ // Saul_93 //	tava dvAra-upAnta-sTitiBiH aNima-AdyABiH amarAH // SOl_93 //
   gatās te mañcatvaṃ druhiṇaharirudreśvarabhṛtaḥ	gatAH te maQca-tvam druhiNa-hari-rudra-ISvara-BRtaH
   śivaḥ svacchacchāyāghaṭitakapaṭapracchadapaṭaḥ /	SivaH su-acCa=-CAyA-Gawita-kapawa-pracCada-pawaH /
   tvadīyānāṃ bhāsāṃ pratiphalanalābhāruṇatayā	tvadIyAnAm BAsAm pratiPala-na-lABa-aruNa-tayA
   śarīrī śṛṅgāro rasa iva dṛśāṃ dogdhi kutukam // Saul_94 //	SarIrI SRFgAraH rasaH iva dRSAm dogDi kutukam // SOl_94 //
   kalaṅkaḥ kastūrī rajanikarabimbaṃ jalamayaṃ	kalaFkaH kastUrI rajanikara-bimbam jala-mayam
   kalābhiḥ karpūrair marakatakaraṇḍaṃ nibiḍitam /	kalABiH karpUrEH marakata-karaNxam nibixitam /
   atas tvadbhogena pratidinam idaṃ riktakuharaṃ	atas tvad-Bogena pratidinam idam rikta-kuharam
   vidhir bhūyobhūyo nibiḍayati nūnaṃ tava kṛte // Saul_95 //	viDiH BUyas-BUyas nibixayati nUnam tava kRte // SOl_95 //
   svadehodbhūtābhir ghṛṇibhir aṇimādyābhir abhito	sva-deha-udBUtABiH GRNiBiH aNima-AdyABiH aBitas-
   niṣevye nitye tvām aham iti sadā bhāvayati yaḥ /	nizevye nitye tvAm aham iti sadA BAvayati yaH /
   kim āścaryaṃ tasya trinayansamṛddhiṃ tṛṇayato	kim AScaryam tasya trinayan-samRdDim tRNayataH-
   mahāsaṃvartāgnir viracayati nīrājanavidhim // Saul_96 //	mahA-saMvarta-agniH viracayati nIrAjana-viDim // SOl_96 //
   kalatraṃ vaidhātraṃ katikati bhajante na kavayaḥ	kalatram vEDAtram katikati Bajante na kavayaH
   śriyo devyāḥ ko vā na bhavati patiḥ kair api dhanaiḥ /	SriyaH devyAH kaH vA na Bavati patiH kEH api DanEH /
   mahādevaṃ hitvā tava sati satīnām acarame	mahAdevam hitvA tava sati satInAm acarame
   kucābhyām āsaṅgaḥ kuravakataror apy asulabhaḥ // Saul_97 //	kucAByAm AsaFgaH kuravaka-taroH api asulaBaH // SOl_97 //
   girām āhur devīṃ druhiṇagṛhiṇīm āgamavido	girAm AhuH devIm druhiNa-gRhiNIm Agama-vidaH-
   hareḥ patnīṃ padmāṃ harasahacārīm adritanayām /	hareH patnIm padmAm hara-sahacArIm adri-tanayAm /
   turīyā kāpi tvaṃ duradhigamaniḥsīmamahimā	turIyA kA-api tvam duraDi-gama-niHsIma-mahimA
   mahāmāye viśvaṃ bhramayasi parabrahmamahiṣi // Saul_98 //	mahAmAye viSvam Bramayasi para-brahma-mahizi // SOl_98 //
   sarasvatyā lakṣmyā vidhiharisapatno viharate	sarasvatyA lakzmyA viDi-hari-sapatnaH viharate
   rateḥ pātivratyaṃ śithilayati ramyeṇa vapuṣā /	rateH pAtivratyam SiTilayati ramyeNa vapuzA /
   ciraṃ jīvann eṣa kṣapitapaśupāśavyatikaraḥ	ciram jIvan eza kzapita-paSu-pASa-vyatikaraH
   parabrahmābhikhyaṃ rasayati rasaṃ tvadbhajanavān // Saul_99 //	para-brahma-aBiKyam rasayati rasam tvad-BajanavAn // SOl_99 //
   pradīpajvālābhir divasakaranīrājanavidhiḥ	pradIpa-jvAlABiH divasa-kara-nIrAjana-viDiH
   sudhāsūteś candropalajalalavair arghyaghaṭanā /	suDA-sUteH candra-upala-ja-lalavEH arGya-GawanA /
   svakīyair ambhobhiḥ salilanidhisauhityakaraṇaṃ	sva-kIyEH amBoBiH salila-niDi-sOhitya-karaNam
   tvadīyābhir vāgbhis tava janani vācāṃ stutir iyam // Saul_100 //	tvadIyABiH vAgBiH tava janani vAcAm stutiH iyam // SOl_100 //
   samānītaḥ padbhyāṃ maṇimukuratām ambaramaṇir	samAnItaH padByAm maNi-mukura-tAm ambaramaNiH-
   bhayād antarbaddhastimitakiraṇaśreṇimasṛṇaḥ /	BayAt antar-badDa-stimita-kiraNa-SreNi-masRNaH /
   dadhāti tvadvaktraṃ pratiphalitam aśrāntivikacaṃ	daDAti tvad-vaktram pratiPalitam aSrAnti-vikacam
   nirātaṅkaṃ candrān nijahṛdayapaṅkeruham iva // Saul_101 //	nirAtaFkam candrAt nija-hRdaya-paFkeruham iva // SOl_101 //
   samudbhūtasthūlastanabharam uraś cāru hasitaṃ	samudBUta-sTUla-stana-Baram uraH cAru hasitam
   kaṭākṣe kandarpaḥ kusumitakadambadyutivapuḥ /	kawAkze kandarpaH kusumita-kadamba-dyuti-vapuH /
   harasya tvadbhrāntiṃ manasi janayām āsa madano	harasya tvad-BrAntim manasi janayAm Asa madanaH-
   bhavatyā ye bhaktāḥ pariṇatir amīṣām iyam ume // Saul_102 //	BavatyAH ye BaktAH pariNatiH amIzAm iyam ume // SOl_102 //
   nidhe nityasmere niravadhiguṇe nītinipuṇe	niDe nitya-smere niravaDi-guNe nIti-nipuNe
   nirāghātajñāne niyamaparacittaikanilaye /	nirAGAta-jQAne niyama-para-citta-eka-nilaye /
   niyatyā nirmukte nikhilanigamāntastutipade	niyatyA nirmukte niKila-nigama-anta-stuti-pade
   nirātaṅke nitye nigamaya mamāpi stutim imām // Saul_103 //	nirAtaFke nitye nigamaya mama-api stutim imAm // SOl_103 //
