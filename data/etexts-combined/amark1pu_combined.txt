   amarakośa evaṃ nāmaliṅgānuśāsanaṃ khāṇḍa 1	amara-koSaH evam nAma-liFga-anuSAsanam KANxa 1
   nāmaliṅgānuśāsanaṃ nāma amarakoṣaḥ	nAmaliFgAnuSAsanam nAma amarakozaH
   prathamaṃ kāṇḍam|	praTamam kANxam|
   maṅgalācaraṇam|	maFgala-AcaraNam|
   (1.0.1) yasya jñānadayāsindhoragādhasyānaghā guṇāḥ	(1.0.1) yasya jQAna-dayA-sinDoH-agADasya-anaGAH guNAH
   (1.0.2) sevyatāmakṣayo dhīrāḥ sa śriye cāmṛtāya ca	(1.0.2) sevyatAm-akzayaH DIrAH sa Sriye ca-amRtAya ca
   prastāvanā	prastAvanA
   (1.0.3) samāhṛtyānyatantrāṇi saṃkṣiptaiḥ pratisaṃskṛtaiḥ	(1.0.3) samAhRtya-anya-tantrANi saMkziptEH pratisaMskRtEH
   (1.0.4) saṃpūrṇamucyate vargairnāmaliṅgānuśāsanam	(1.0.4) saMpUrNam-ucyate vargEH-nAma-liFga-anuSAsanam
   paribhāṣā	pariBAzA
   (1.0.5) prāyaśo rūpabhedena sāhacaryācca kutracit	(1.0.5) prAyaSas rUpa-Bedena sAhacaryAt-ca kutracid-
   (1.0.6) strīpuṃnapuṃsakaṃ jñeyaṃ tadviśeṣavidheḥ kvacit	(1.0.6) strI-puMnapuMsakam jQeyam tad-viSeza-viDeH kvacid-
   (1.0.7) bhedākhyānāya na dvandvo naikaśeṣo na saṃkaraḥ	(1.0.7) Beda-AKyAnAya na dvandvaH na-eka-SezaH na saMkaraH
   (1.0.8) kṛto 'tra bhinnaliṅgānāmanuktānāṃ kramādṛte	(1.0.8) kRtaH atra Binna-liFgAnAm-anuktAnAm kramAt-Rte
   (1.0.9) triliṅgyāṃ triṣviti padaṃ mithune tu dvayoriti	(1.0.9) triliFgyAm trizu-iti padam miTune tu dvayoH-iti
   (1.0.10) niṣiddhaliṅgaṃ śeṣārthaṃ tvantāthādi na pūrvabhāk	(1.0.10) nizidDa-liFgam Seza-arTam tu-anta-aTa-Adi na pUrva-BAj-
   svargavargaḥ	svarga-vargaH
   (1.1.11) svaravyayaṃ svarganākatridivatridaśālayāḥ	(1.1.11) svara-vyayam svarga-nAka-tridiva-tridaSAlayAH
   (1.1.12) suraloko dyodivau dve striyāṃ klībe triviṣṭapam	(1.1.12) sura-lokaH dyaH-divO dve striyAm klIbe trivizwapam
   (1.1.13) amarā nirjarā devāstridaśā vibudhāḥ surāḥ	(1.1.13) amarAH nirjarAH devAH-tridaSAH vibuDAH surAH
   (1.1.14) suparvāṇaḥ sumanasastridiveśā divaukasaḥ	(1.1.14) su-parvANaH sumanasaH-tridiveSAH divOkasaH
   (1.1.15) āditeyā diviṣado lekhā aditinandanāḥ	(1.1.15) AditeyAH divizadaH leKAH aditi-nandanAH
   (1.1.16) ādityā ṛbhavo 'svapnā amartyā amṛtāndhasaḥ	(1.1.16) AdityAH RBavaH asvapnAH amartyAH amRta-anDasaH
   (1.1.17) barhirmukhāḥ ṛtubhujo gīrvāṇā dānavārayaḥ	(1.1.17) barhirmuKAH Rtu-BujaH gIrvANAH dAnavArayaH
   (1.1.18) vṛndārakā daivatāni puṃsi vā devatāḥ striyām	(1.1.18) vRndArakAH dEvatAni puMsi vA devatAH striyAm
   (1.1.19) ādityaviśvavasavastuṣitābhāsvarānilāḥ	(1.1.19) Aditya-viSva-vasavaH-tuzita-ABAsvara-anilAH
   (1.1.20) mahārājikasādhyāśca rudrāśca gaṇadevatāḥ	(1.1.20) mahArAjika-sADyAH-ca rudrAH-ca gaNa-devatAH
   (1.1.21) vidyādharāpsaroyakṣarakṣogandharvakiṃnarāḥ	(1.1.21) vidyADara-apsaraH-yakza-rakzaH-ganDarva-kiMnarAH
   (1.1.22) piśāco guhyakaḥ siddho bhūto 'mī devayonayaḥ	(1.1.22) piSAcaH guhyakaH sidDaH BUtaH amI devayonayaH
   (1.1.23) asurā daityadaiteyadanujendrāridānavāḥ	(1.1.23) asurAH dEtya-dEteya-danuja-indra-ari-dAnavAH
   (1.1.24) śukraśiṣyā ditisutāḥ pūrvadevāḥ suradviṣaḥ	(1.1.24) Sukra-SizyAH diti-sutAH pUrvadevAH suradvizaH
   (1.1.25) sarvajñaḥ sugataḥ buddho dharmarājastathāgataḥ	(1.1.25) sarvajQaH sugataH budDaH DarmarAjaH-taTAgataH
   (1.1.26) samantabhadro bhagavānmārajillokajijjinaḥ	(1.1.26) samantaBadraH BagavAn-mAra-jit-loka-jijjinaH
   (1.1.27) ṣaḍabhijño daśabalo 'dvayavādī vināyakaḥ	(1.1.27) zaxaBijQaH daSa-balaH advayavAdI vinAyakaH
   (1.1.28) munīndraḥ śrīghanaḥ śāstā muniḥ śākyamunistu yaḥ	(1.1.28) muni-indraH SrIGanaH SAstA muniH SAkyamuniH-tu yaH
   (1.1.29) sa śākyasiṃhaḥ sarvārthasiddhaḥ śauddhodaniśca saḥ	(1.1.29) sa SAkya-siMhaH sarva-arTa-sidDaH SOdDodaniH-ca saH
   (1.1.30) gautamaścārkabandhuśca māyādevīsutaśca saḥ	(1.1.30) gOtamaH-ca-arka-banDuH-ca mAyAdevI-sutaH-ca saH
   (1.1.31) brahmātmabhūḥ surajyeṣṭhaḥ parameṣṭhī pitāmahaḥ	(1.1.31) brahma-AtmaBUH sura-jyezWaH paramezWI pitAmahaH
   (1.1.32) hiraṇyagarbho lokeśaḥ svayaṃbhūścaturānanaḥ	(1.1.32) hiraNyagarBaH lokeSaH svayaMBUH-caturAnanaH
   (1.1.33) dhātābjayonirdruhiṇo viriñciḥ kamalāsanaḥ	(1.1.33) DAtA-abja-yoniH-druhiNaH viriQciH kamalAsanaH
   (1.1.34) sraṣṭā prajāpatirvedhā vidhātā viśvasṛgvidhiḥ	(1.1.34) srazwA prajApatiH-veDAH viDAtA viSvasRj-viDiH
   (1.1.35) nābhijanmāṇḍajaḥ pūrvo nidhanaḥ kamalodbhavaḥ	(1.1.35) nABi-janma-aNxajaH pUrvaH niDanaH kamalodBavaH
   (1.1.36) sadānando rajomūrtiḥ satyako haṃsavāhanaḥ	(1.1.36) sadAnandaH rajomUrtiH satyakaH haMsavAhanaH
   (1.1.37) viṣṇurnārāyaṇaḥ kṛṣṇo vaikuṇṭho viṣṭaraśravāḥ	(1.1.37) vizNuH-nArAyaNaH kRzNaH vEkuNWaH vizwaraSravAH
   (1.1.38) dāmodaro hṛṣīkeśaḥ keśavo mādhavaḥ svabhūḥ	(1.1.38) dAmodaraH hRzIkeSaH keSavaH mADavaH svaBUH
   (1.1.39) daityāriḥ puṇḍarīkākṣo govindo garuḍadhvajaḥ	(1.1.39) dEtyAriH puNxarIkAkzaH govindaH garuxaDvajaH
   (1.1.40) pītāmbaro 'cyutaḥ śārṅgī viṣvakseno janārdanaḥ	(1.1.40) pIta-ambaraH acyutaH SArFgI vizvaksenaH janArdanaH
   (1.1.41) upendra indrāvarajaścakrapāṇiścaturbhujaḥ	(1.1.41) upendraH indrAvarajaH-cakrapANiH-caturBujaH
   (1.1.42) padmanābho madhuripurvāsudevastrivikramaḥ	(1.1.42) padmanABaH maDuripuH-vAsudevaH-trivikramaH
   (1.1.43) devakīnandanaḥ śauriḥ śrīpatiḥ puruṣottamaḥ	(1.1.43) devakInandanaH SOriH SrIpatiH puruzottamaH
   (1.1.44) vanamālī balidhvaṃsī kaṃsārātiradhokṣajaḥ	(1.1.44) vanamAlI baliDvaMsI kaMsAra-atiH-aDokzajaH
   (1.1.45) viśvambharaḥ kaiṭabhajidvidhuḥ śrīvatsalāñchanaḥ	(1.1.45) viSvamBaraH kEwaBajit-viDuH SrIvatsa-lAQCanaH
   (1.1.46) purāṇapuruṣo yajñapuruṣo narakāntakaḥ	(1.1.46) purANapuruzaH yajQapuruzaH narakAntakaH
   (1.1.47) jalaśāyī viśvarūpo mukundo muramardanaḥ	(1.1.47) jalaSAyI viSvarUpaH mukundaH muramardanaH
   (1.1.48) vasudevo 'sya janakaḥ sa evānakadundubhiḥ	(1.1.48) vasudevaH asya janakaH saH eva-AnakadunduBiH
   (1.1.49) balabhadraḥ pralambaghno baladevo 'cyutāgrajaḥ	(1.1.49) balaBadraH pralambaGnaH baladevaH acyuta-agrajaH
   (1.1.50) revatīramaṇo rāmaḥ kāmapālo halāyudhaḥ	(1.1.50) revatIramaNaH rAmaH kAmapAlaH halAyuDaH
   (1.1.51) nīlāmbaro rauhiṇeyastālāṅko musalī halī	(1.1.51) nIlAmbaraH rOhiNeyaH-tAlAFkaH musalI halI
   (1.1.52) saṃkarṣaṇaḥ sīrapāṇiḥ kālindībhedano balaḥ	(1.1.52) saMkarzaNaH sIrapANiH kAlindI-BedanaH balaH
   (1.1.53) madano manmatho māraḥ pradyumno mīnaketanaḥ	(1.1.53) madanaH manmaTaH mAraH pradyumnaH mInaketanaH
   (1.1.54) kandarpo darpako 'naṅgaḥ kāmaḥ pañcaśaraḥ smaraḥ	(1.1.54) kandarpaH darpakaH anaFgaH kAmaH paQcaSaraH smaraH
   (1.1.55) śambarārirmanasijaḥ kusumeṣurananyajaḥ	(1.1.55) SambarAriH-manasijaH kusumezuH-ananyajaH
   (1.1.56) puṣpadhanvā ratipatirmakaradhvaja ātmabhūḥ	(1.1.56) puzpaDanvA ratipatiH-makaraDvajaH AtmaBUH
   (1.1.57) aravindamaśokaṃ ca cūtaṃ ca navamallikā	(1.1.57) aravindam-aSokam ca cUtam ca navamallikA
   (1.1.58) nīlotpalaṃ ca pañcaite pañcabāṇasya sāyakāḥ	(1.1.58) nIlotpalam ca paQca-ete paQcabANasya sAyakAH
   (1.1.59) unmādanastāpanaśca śoṣaṇaḥ stambhanastathā	(1.1.59) unmAdanaH-tApanaH-ca SozaNaH stamBanaH-taTA
   (1.1.60) saṃmohanaśca kāmaśca pañca bāṇāḥ prakīrtitāḥ	(1.1.60) saMmohanaH-ca kAmaH-ca paQca bANAH prakIrtitAH
   (1.1.61) brahmasūrviśvaketuḥ syādaniruddha uṣāpatiḥ	(1.1.61) brahmasUH-viSvaketuH syAt-anirudDaH uzApatiH
   (1.1.62) lakṣmīḥ padmālayā padmā kamalā śrīrharipriyā	(1.1.62) lakzmIH padmAlayA padmA kamalA SrIH-haripriyA
   (1.1.63) indirā lokamātā mā kṣīrodatanayā ramā	(1.1.63) indirA lokamAtA mA kzIroda-tanayA ramA
   (1.1.64) bhārgavī lokajananī kṣīrasāgarakanyakā	(1.1.64) BArgavI loka-jananI kzIrasAgara-kanyakA
   (1.1.65) śaṅkho lakṣmīpateḥ pāñcajanyaścakraṃ sudarśanaḥ	(1.1.65) SaFKaH lakzmIpateH pAQcajanyaH-cakram sudarSanaH
   (1.1.66) kaumodakī gadā khaḍgo nandakaḥ kaustubho maṇiḥ	(1.1.66) kOmodakI gadA KaxgaH nandakaH kOstuBaH maNiH
   (1.1.67) cāpaḥ śārṅgaṃ murārestu śrīvatso lāñchanaṃ smṛtam	(1.1.67) ca-apaH SArFgam murAreH-tu SrIvatsaH lAQCanam smRtam
   (1.1.68) aśvāśca śaivyasugrīvameghapuṣpabalāhakāḥ	(1.1.68) aSvAH-ca SEvya-sugrIva-meGa-puzpa-balAhakAH
   (1.1.69) sārathirdāruko mantrī hyuddhavaścānujo gadaḥ	(1.1.69) sAraTiH-dArukaH mantrI hi-udDavaH-ca-anujaH gadaH
   (1.1.70) garutmāngaruḍastārkṣyo vainateyaḥ khageśvaraḥ	(1.1.70) garutmAn-garuxaH-tArkzyaH vEnateyaH KageSvaraH
   (1.1.71) nāgāntako viṣṇurathaḥ suparṇaḥ pannagāśanaḥ	(1.1.71) nAga-antakaH vizNuraTaH suparNaH pannagASanaH
   (1.1.72) śambhurīśaḥ paśupatiḥ śivaḥ śūlī maheśvaraḥ	(1.1.72) SamBuH-ISaH paSupatiH SivaH SUlI maheSvaraH
   (1.1.73) īśvaraḥ śarva īśānaḥ śaṃkaraścandraśekharaḥ	(1.1.73) ISvaraH SarvaH ISAnaH SaMkaraH-candraSeKaraH
   (1.1.74) bhūteśaḥ khaṇḍaparaśurgirīśo giriśo mṛḍaḥ	(1.1.74) BUteSaH KaNxaparaSuH-girISaH giriSaH mRxaH
   (1.1.75) mṛtyuñjayaḥ kṛttivāsāḥ pinākī pramathādhipaḥ	(1.1.75) mRtyuQjayaH kRttivAsAH pinAkI pramaTa-aDipaH
   (1.1.76) ugraḥ kapardī śrīkaṇṭhaḥ śitikaṇṭhaḥ kapālabhṛt	(1.1.76) ugraH kapardI SrIkaNWaH SitikaNWaH kapAlaBRt-
   (1.1.77) vāmadevo mahādevo virūpākṣastrilocanaḥ	(1.1.77) vAmadevaH mahAdevaH virUpAkzaH-trilocanaH
   (1.1.78) kṛśānuretāḥ sarvajño dhūrjaṭirnīlalohitaḥ	(1.1.78) kRSa-anuretAH sarvajQaH DUrjawiH-nIlalohitaH
   (1.1.79) haraḥ smaraharo bhargastryambakastripurāntakaḥ	(1.1.79) haraH smara-haraH BargaH-tryambakaH-tripurAntakaH
   (1.1.80) gaṅgādharo 'ndhakaripuḥ kratudhvaṃsī vṛṣadhvajaḥ	(1.1.80) gaFgADaraH anDakaripuH kratu-DvaMsI vRzaDvajaH
   (1.1.81) vyomakeśo bhavo bhīmaḥ sthāṇū rudra umāpatiḥ	(1.1.81) vyomakeSaH BavaH BImaH sTANuH rudraH umApatiH
   (1.1.82) ahirbudhnyo 'ṣṭamūrtiśca gajāriśca mahānaṭaḥ	(1.1.82) ahirbuDnyaH azwamUrtiH-ca gajAriH-ca mahAnawaH
   (1.1.83) kapardo 'sya jaṭājūṭaḥ pināko 'jagavaṃ dhanuḥ	(1.1.83) kapardaH asya jawA-jUwaH pinAkaH ajagavam DanuH
   (1.1.84) pramathā: syuḥ pāriṣadā brāhmītyādyāstu mātaraḥ	(1.1.84) pramaTA: syuH pArizadAH brAhmI-ityAdyAH-tu mAtaraH
   (1.1.85) vibhūtirbhūtiraiśvaryamaṇimādikamaṣṭadhā	(1.1.85) viBUtiH-BUtiH-ESvarya-maNima-Adikam-azwaDA
   (1.1.86) aṇimā mahimā caiva garimā laghimā tathā	(1.1.86) aNimA mahimA ca-eva garimA laGimA taTA
   (1.1.87) prāptiḥ prākāmyamīśitvaṃ vaśitvaṃ cāṣṭa siddhayaḥ	(1.1.87) prAptiH prAkAmyam-ISitvam vaSitvam ca-azwa sidDayaH
   (1.1.88) umā kātyāyanī gaurī kālī haimavatīśvarī	(1.1.88) umA kAtyAyanI gOrI kAlI hEmavatI-ISvarI
   (1.1.89) śivā bhavānī rudrāṇī śarvāṇī sarvamaṅgalā	(1.1.89) SivA BavAnI rudrANI SarvANI sarva-maFgalA
   (1.1.90) aparṇā pārvatī durgā mṛḍānī caṇḍikāmbikā	(1.1.90) aparNA pArvatI durgA mRxAnI caNxikA-ambikA
   (1.1.91) āryā dākṣāyaṇī caiva girijā menakātmajā	(1.1.91) AryA dAkzAyaNI ca-eva girijA menakA-AtmajA
   (1.1.92) karmamoṭī tu cāmuṇḍā carmamuṇḍā tu carcikā	(1.1.92) karmamowI tu cAmuNxA carmamuNxA tu carcikA
   (1.1.93) vināyako vighnarājadvaimāturagaṇādhipāḥ	(1.1.93) vinAyakaH viGna-rAja-dvEma-Atura-gaNa-aDipAH
   (1.1.94) apyekadantaherambalambodaragajānanāḥ	(1.1.94) api-ekadanta-heramba-lambodara-gaja-AnanAH
   (1.1.95) kārtikeyo mahāsenaḥ śarajanmā ṣaḍānanaḥ	(1.1.95) kArtikeyaH mahAsenaH Sara-janmA zaxAnanaH
   (1.1.96) pārvatīnandanaḥ skandaḥ senānīragnibhūrguhaḥ	(1.1.96) pArvatI-nandanaH skandaH senA-nIH-agni-BUH-guhaH
   (1.1.97) bāhuleyastārakajidviśākhaḥ śikhivāhanaḥ	(1.1.97) bAhuleyaH-tAraka-jit-viSAKaH SiKivAhanaH
   (1.1.98) ṣāṇmāturaḥ śaktidharaḥ kumāraḥ krauñcadāraṇaḥ	(1.1.98) zANmAturaH SaktiDaraH kumAraH krOQca-dAraNaH
   (1.1.99) śṛṅgī bhṛṅgī riṭistuṇḍī nandiko nandikeśvaraḥ	(1.1.99) SRFgI BRFgI riwiH-tuNxI nandikaH nandikeSvaraH
   (1.1.100) indro marutvānmaghavā biḍaujāḥ pākaśāsanaḥ	(1.1.100) indraH marutvAn-maGavA bixa-ojAH pAkaSAsanaH
   (1.1.101) vR^īddhaśravāḥ sunāsīraḥ puruhūtaḥ purandaraḥ	(1.1.101) vR^IdDaSravAH sunAsIraH puruhUtaH purandaraH
   (1.1.102) jiṣṇurlekharṣabhaḥ śakraḥ śatamanyurdivaspatiḥ	(1.1.102) jizNuH-leKa-rzaBaH SakraH SatamanyuH-divaspatiH
   (1.1.103) sutrāmā gotrabhidvajrī vāsavo vṛtrahā vṛṣā	(1.1.103) sutrAmA gotraBid-vajrI vAsavaH vRtrahA vRzA
   (1.1.104) bāstoṣpatiḥ surapatirbalārātiḥ śacīpatiḥ	(1.1.104) bAsta-uzpatiH surapatiH-balArAtiH SacIpatiH
   (1.1.105) jambhabhedī harihayaḥ svārāṇnamucisūdanaḥ	(1.1.105) jamBa-BedI hari-hayaH svArANna-muci-sUdanaH
   (1.1.106) saṃkrandano duścyavanasturāṣāṇmeghavāhanaḥ	(1.1.106) saMkrandanaH duScyavanaH-turAzAj-meGavAhanaH
   (1.1.107) ākhaṇḍalaḥ sahasrākṣa ṛbhukṣāstasya tu priyā	(1.1.107) AKaNxalaH sahasrAkzaH RBukzAH-tasya tu priyA
   (1.1.108) pulomajā śacīndrāṇī nagarī tvamarāvatī	(1.1.108) pulomajA SacI-indrANI nagarI tu-amarAvatI
   (1.1.109) haya uccaiḥśravā sūto mātalirnandanaṃ vanam	(1.1.109) hayaH uccEHSravA sUtaH mAtaliH-nandanam vanam
   (1.1.110) syātprāsādo vaijayanto jayantaḥ pākaśāsaniḥ	(1.1.110) syAt-prAsAdaH vEjayantaH jayantaH pAkaSAsaniH
   (1.1.111) airāvato 'bhramātaṅgairāvaṇābhramuvallabhāḥ	(1.1.111) ErAvataH aBra-mAtaFga-ErAvaNa-aBramuvallaBAH
   (1.1.112) hrādinī vajramastrī syāt kuliśaṃ bhiduraṃ paviḥ	(1.1.112) hrAdinI vajram-astrI syAt kuliSam Biduram paviH
   (1.1.113) śatakoṭiḥ svaruḥ śambo dambholiraśanirdvayoḥ	(1.1.113) SatakowiH svaruH SambaH damBoliH-aSaniH-dvayoH
   (1.1.114) vyomayānaṃ vimāno 'strī nāradādyāḥ surarṣayaḥ	(1.1.114) vyomayAnam vimAnaH astrI nArada-AdyAH sura-RzayaH
   (1.1.115) syāt sudharmā devasabhā pīyūṣamamṛtaṃ sudhā	(1.1.115) syAt suDarmA deva-saBA pIyUzam-amRtam suDA
   (1.1.116) mandākinī viyadgaṅgā svarṇadī suradīrghikā	(1.1.116) mandAkinI viyadgaFgA svarNadI suradIrGikA
   (1.1.117) meruḥ sumerurhemādrī ratnasānuḥ surālayaḥ	(1.1.117) meruH sumeruH-hemAdriH ratnasAnuH surAlayaH
   (1.1.118) pañcaite devataravo mandāraḥ pārijātakaḥ	(1.1.118) paQca-ete devataravaH mandAraH pArijAtakaH
   (1.1.119) santānaḥ kalpavṛkṣaśca puṃsi vā haricandanam	(1.1.119) santAnaH kalpavRkzaH-ca puMsi vA haricandanam
   (1.1.120) sanatkumāro vaidhātraḥ svarvaidyāvaśvinīsutau	(1.1.120) sanatkumAraH vEDAtraH svarvEdyO=-aSvinI-sutO
   (1.1.121) nāsatyāvaśvinau dasrāvāśvineyau ca tāvubhau	(1.1.121) nAsatyO=-aSvinO dasrO=-ASvinA-iyO ca tO=-uBO
   (1.1.122) striyāṃ bahuṣvapsarasaḥ svarveśyā urvaśīmukhāḥ	(1.1.122) striyAm bahuzu-apsarasaH svarveSyAH urvaSI-muKAH
   (1.1.123) hāhā hūhūścaivamādyā gandharvāstridivaukasām	(1.1.123) hAhA hUhUH-ca-evamAdyAH ganDarvAH-tridivOkasAm
   (1.1.124) agnirvaiśvānaro vahnirvītihotro dhanañjayaḥ	(1.1.124) agniH-vESvAnaraH vahniH-vItihotraH DanaQjayaH
   (1.1.125) kṛpīṭayonirjvalano jātavedāstanūnapāt	(1.1.125) kRpIwa-yoniH-jvalanaH jAtavedAH-tanUnapAt-
   (1.1.126) barhiḥ śuṣmā kṛṣṇavartmā śociṣkeśa uparbudhaḥ	(1.1.126) barhiH SuzmA kRzNavartmA SocizkeSaH uparbuDaH
   (1.1.127) āśrayāśo bṛhadbhānuḥ kṛśānuḥ pāvako 'nalaḥ	(1.1.127) ASraya-ASaH bRhadBAnuH kRSAnuH pAvakaH analaH
   (1.1.128) rohitāśvo vāyusakhaḥ śikhāvānāśuśukṣaṇiḥ	(1.1.128) rohitASvaH vAyu-saKaH SiKAvAn-ASuSukzaNiH
   (1.1.129) hiraṇyaretā hutabhug dahano havyavāhanaḥ	(1.1.129) hiraNyaretAH hutaBuj dahanaH havyavAhanaH
   (1.1.130) saptārcirdamunāḥ śukraścitrabhānurvibhāvasuḥ	(1.1.130) saptArciH-damunAH SukraH-citraBAnuH-viBAvasuH
   (1.1.131) śucirappittamaurvastu vāḍavo vaḍavānalaḥ	(1.1.131) SuciH-appittam-OrvaH-tu vAxavaH vaxavAnalaH
   (1.1.132) vahnerdvayorjvālakīlāvarcirhetiḥ śikhāḥ striyām	(1.1.132) vahneH-dvayoH-jvAlakIlA-varciH-hetiH SiKAH striyAm
   (1.1.133) triṣu sphuliṅgo 'gnikaṇaḥ saṃtāpaḥ saṃjvaraḥ samau	(1.1.133) trizu sPuliFgaH agni-kaNaH saMtApaH saMjvaraH samO
   (1.1.134) ulkā syāt nirgatajvālā bhūtirbhasitabhasmanī	(1.1.134) ulkA syAt nirgata-jvAlA BUtiH-Basita-BasmanI
   (1.1.135) kṣāro rakṣā ca dāvastu davo vanahutāśanaḥ	(1.1.135) kzAraH rakzA ca dAvaH-tu davaH vana-hutASanaH
   (1.1.136) dharmarājaḥ pitṛpatiḥ samavartī paretarāṭ	(1.1.136) DarmarAjaH pitR-patiH samavartI paretarAj-
   (1.1.137) kṛtānto yamunābhrātā śamano yamarāḍ yamaḥ	(1.1.137) kRtAntaH yamunA-BrAtA SamanaH yama-rAj yamaH
   (1.1.138) kālo daṇḍadharaḥ śrāddhadevo vaivasvato 'ntakaḥ	(1.1.138) kAlaH daNxa-DaraH SrAdDadevaH vEvasvataH antakaH
   (1.1.139) rākṣasaḥ koṇapaḥ kravyāt krvyādo 'srapa āśaraḥ	(1.1.139) rAkzasaH koNapaH kravyAd krvyAdaH asrapaH ASaraH
   (1.1.140) rātriñcaro rātricaraḥ karburo nikaṣātmajaḥ	(1.1.140) rAtriQcaraH rAtri-caraH karburaH nikaza-AtmajaH
   (1.1.141) yātudhānaḥ puṇyajano nairṛto yāturakṣasī	(1.1.141) yAtuDAnaH puNyajanaH nErRtaH yAtu-rakzasI
   (1.1.142) pracetā varuṇaḥ pāśī yādasāṃpatirappatiḥ	(1.1.142) pracetA varuNaH pASI yAdasAMpatiH-appatiH
   (1.1.143) śvasanaḥ sparśano vāyurmātariśvā sadāgatiḥ	(1.1.143) SvasanaH sparSanaH vAyuH-mAtariSvA sadAgatiH
   (1.1.144) pṛṣadaśvo gandhavaho gandhavāhānilāśugāḥ	(1.1.144) pRzadaSvaH ganDavahaH ganDa-vAha-anila-ASugAH
   (1.1.145) samīramārutamarut jagatprāṇasamīraṇāḥ	(1.1.145) samIra-mAruta-marut jagat-prANa-samIraNAH
   (1.1.146) nabhasvadvātapavanapavamānaprabhañjanāḥ	(1.1.146) naBasvat-vAta-pavana-pavamAna-praBaQjanAH
   (1.1.147) prakampano mahāvāto jhañjhāvātaḥ savṛṣṭikaḥ	(1.1.147) prakampanaH mahA-vAtaH JaQJAvAtaH sa-vRzwikaH
   (1.1.148) prāṇo 'pānaḥ samānaścodānavyānau ca vāyavaḥ	(1.1.148) prANaH apAnaH samAnaH-ca-udAna-vyAnO ca vAyavaH
   (1.1.149) śarīrasthā ime raṃhastarasī tu rayaḥ syadaḥ	(1.1.149) SarIra-sTAH ime raMhaH-tarasI tu rayaH syadaH
   (1.1.150) javo 'tha śīghraṃ tvaritaṃ laghu kṣipramaraṃ drutam	(1.1.150) javaH aTa SIGram tvaritam laGu kzipram-aram drutam
   (1.1.151) satvaraṃ capalaṃ tūrṇamavilambitamāśu ca	(1.1.151) sa-tvaram capalam tUrNam-avilambitam-ASu ca
   (1.1.152) satate 'nāratāśrāntasaṃtatāviratāniśam	(1.1.152) satate anAratA-SrAnta-saMtata-avirata-aniSam
   (1.1.153) nityānavaratājasramapyathātiśayo bharaḥ	(1.1.153) nitya-anavarata-ajasram-api-aTa-atiSayaH BaraH
   (1.1.154) ativelabhṛśātyarthātimātrodgāḍhanirbharam	(1.1.154) ativela-BRSa-atyarTa-atimAtra-udgAXa-nirBaram
   (1.1.155) tīvraikāntanitāntāni gāḍhabāḍhadṛḍhāni ca	(1.1.155) tIvra-ekAnta-nitAntAni gAXa-bAXa-dRXAni ca
   (1.1.156) klībe śīghrādyasattve syāt triṣveṣāṃ sattvagāmi yat	(1.1.156) klIbe SIGra-Adi-asattve syAt trizu-ezAm sattva-gAmi yat-
   (1.1.157) kuberastryambakasakho yakṣarāḍ guhyakeśvaraḥ	(1.1.157) kuberaH-tryambaka-saKaH yakzarAj guhyakeSvaraH
   (1.1.158) manuṣyadharmā dhanado rājarājo dhanādhipaḥ	(1.1.158) manuzya-DarmA DanadaH rAjarAjaH DanADipaH
   (1.1.159) kinnareśo vaiśravaṇaḥ paulastyo naravāhanaḥ	(1.1.159) kinnara-ISaH vESravaNaH pOlastyaH naravAhanaH
   (1.1.160) yakṣaikapiṅgailavilaśrīdapuṇyajaneśvarāḥ	(1.1.160) yakza-eka-piFga-elavila-SrIda-puNya-janeSvarAH
   (1.1.161) asyodyānaṃ caitrarathaṃ putrastu nalakūbaraḥ	(1.1.161) asya-udyAnam cEtraraTam putraH-tu nalakUbaraH
   (1.1.162) kailāsaḥ sthānamalakā pūrvimānaṃ tu puṣpakam	(1.1.162) kElAsaH sTAnam-alakA pUrvimAnam tu puzpakam
   (1.1.163) syāt kinnaraḥ kimpuruṣasturaṅgavadano mayuḥ	(1.1.163) syAt kinnaraH kimpuruzaH-turaFga-vadanaH mayuH
   (1.1.164) nidhirnāśevadhirbhedāḥ padmaśaṅkhādayo nidheḥ	(1.1.164) niDiH-nASevaDiH-BedAH padma-SaFKa-AdayaH niDeH
   (1.1.165) mahāpadmaśca padmaśca śaṅkho makarakacchapau	(1.1.165) mahApadmaH-ca padmaH-ca SaFKaH makara-kacCapO
   (1.1.166) mukundakundanīlāśca kharvaśca nidhayo nava	(1.1.166) mukunda-kunda-nIlAH-ca KarvaH-ca niDayaH nava
   vyomavargaḥ	vyoma-vargaH
   (1.2.167) dyodivau dve striyāmabhraṃ vyoma puṣkaramambaram	(1.2.167) dyaH-divO dve striyAm-aBram vyoma puzkaram-ambaram
   (1.2.168) nabho 'ntarikṣaṃ gaganamanantaṃ suravartma kham	(1.2.168) naBaH antarikzam gaganam-anantam suravartma Kam
   (1.2.169) viyad viṣṇupadaṃ vā tu puṃsyākāśavihāyasī	(1.2.169) viyat vizNu-padam vA tu puMsi-AkASa-vihAyasI
   (1.2.170) vihāsayo 'pi nāko 'pi dyurapi syāt tadavyam	(1.2.170) vihAsayaH api nAkaH api dyuH-api syAt tat-avyam
   (1.2.171) tārāpatho 'ntarikṣaṃ ca meghādhvā ca mahābilam	(1.2.171) tArApaTaH antarikzam ca meGa-aDvA ca mahA-bilam
   (1.2.172) vihāyāḥ śakune puṃsi gagane puṃnapuṃsakam	(1.2.172) vihAyAH Sakune puMsi gagane puMnapuMsakam
   digvargaḥ	diS-vargaH
   (1.3.173) diśastu kakubhaḥ kāṣṭhā āśāśca haritaśca tāḥ	(1.3.173) diSaH-tu kakuBaH kAzWAH ASAH-ca haritaH-ca tAH
   (1.3.174) prācyavācīpratīcyastāḥ pūrvadakṣiṇapaścimāḥ	(1.3.174) prAcI-avAcI-pratIcyaH-tAH pUrva-dakziNa-paScimAH
   (1.3.175) uttarādigudīcī syāddiśyaṃ tu triṣu digbhave	(1.3.175) uttara-Adi-S-udIcI syAt-diSyam tu trizu diS-Bave
   (1.3.176) avāgbhavamavācīnamudīcīcīnamudagbhavam	(1.3.176) avAc-Bavam-avAcInam-udIcI-cInam-udak-Bavam
   (1.3.177) pratyagbhavaṃ pratīcīnaṃ prācīnaṃ prāgbhavaṃ triṣu	(1.3.177) pratyak-Bavam pratIcInam prAcInam prAc-Bavam trizu
   (1.3.178) indro vahniḥ pitṛpatirnairṛto varuṇo marut	(1.3.178) indraH vahniH pitRpatiH-nErRtaH varuNaH marut-
   (1.3.179) kubera {ī}śaḥ patayaḥ pūrvādīnāṃ diśāṃ kramāt	(1.3.179) kuberaH {I}SaH patayaH pUrva-AdInAm diSAm kramAt-
   (1.3.180) raviḥ śukro mahīsūnuḥ svarbhānurbhānujo vidhuḥ	(1.3.180) raviH SukraH mahI-sUnuH svarBAnuH-BAnu-jaH viDuH
   (1.3.181) budho bṛhaspatiśceti diśāṃ caiva tathā grahāḥ	(1.3.181) buDaH bRhaspatiH-ca-iti diSAm ca-eva taTA grahAH
   (1.3.182) airāvataḥ puṇḍarīko vāmanaḥ kumudo 'ñjanaḥ	(1.3.182) ErAvataH puNxarIkaH vAmanaH kumudaH aQjanaH
   (1.3.183) puṣpadantaḥ sārvabhaumaḥ supratīkaśca diggajāḥ	(1.3.183) puzpadantaH sArvaBOmaH supratIkaH-ca diggajAH
   (1.3.184) kariṇyo 'bhramukapilāpiṅgalānupamāḥ kramāt	(1.3.184) kariNyaH aBramu-kapilA-piFgala-anupamAH kramAt-
   (1.3.185) tāmrakarṇī śubhradantī cāṅganā cāñjanāvatī	(1.3.185) tAmrakarNI SuBradantI ca-aFganA ca-aQjanAvatI
   (1.3.186) klībāvyayaṃ tvapadiśaṃ diśormadhye vidik striyām	(1.3.186) klIba-avyayam tu-apadiSam diSoH-maDye vidiS striyAm
   (1.3.187) abhyantaraṃ tvantarālaṃ cakravālaṃ tu maṇḍalam	(1.3.187) aByantaram tu-antarAlam cakravAlam tu maNxalam
   (1.3.188) abhraṃ megho vārivāhaḥ stanayitnurbalāhakaḥ	(1.3.188) aBram meGaH vArivAhaH stanayitnuH-balAhakaH
   (1.3.189) dhārādharo jaladharastaḍitvān vārido 'mbubhṛt	(1.3.189) DArADaraH jalaDaraH-taxitvAn vAridaH ambuBRt-
   (1.3.190) ghanajīmūtamudirajalamugdhūmayonayaḥ	(1.3.190) Gana-jImUta-mudira-jala-mugDUma-yonayaH
   (1.3.191) kādambinī meghamālā triṣu meghabhave 'bhriyam	(1.3.191) kAdambinI meGa-mAlA trizu meGa-Bave aBriyam
   (1.3.192) stanitaṃ garjitam meghanirghoṣe rasitādi ca	(1.3.192) stanitam garjitam meGa-nirGoze rasita-Adi ca
   (1.3.193) śampā śatahradāhrādinyairāvatyaḥ kṣaṇaprabhā	(1.3.193) SampA SatahradAhrAdinI-a-ErAvatyaH kzaNapraBA
   (1.3.194) taḍitsaudāminī vidyuccñcalā capalā api	(1.3.194) taxit-sOdAminI vidyut-cQcalA capalAH api
   (1.3.195) sphūrjathurvajranirghoṣo meghajyotiriraṃmadaḥ	(1.3.195) sPUrjaTuH-vajra-nirGozaH meGa-jyotiH-iraMmadaH
   (1.3.196) indrāyudhaṃ śakradhanustadeva ṛjurohitam	(1.3.196) indrAyuDam SakraDanuH-tat-eva Rju-rohitam
   (1.3.197) vṛṣṭivarṣaṃ tadvighāte 'vagrāhāvagrahau samau	(1.3.197) vRzwi-varzam tad-viGAte avagrAha-avagrahO samO
   (1.3.198) dhārāsampāta āsāraḥ śīkarombukaṇāḥ smṛtāḥ	(1.3.198) DArA-sampAtaH AsAraH SIkarombu-kaNAH smRtAH
   (1.3.199) varṣopalastu karakā meghacchanne 'hni durdinam	(1.3.199) varzopalaH-tu karakAH meGa=-Canne ahni durdinam
   (1.3.200) antardhā vyavadhā puṃsi tvantardhirapavāraṇam	(1.3.200) antarDA vyavaDA puMsi tu-antarDiH-apavAraNam
   (1.3.201) apidhānatirodhānapidhānācchādanāni ca	(1.3.201) apiDAna-tiroDAna-piDAna-AcCAdanAni ca
   (1.3.202) himāṃśuścandramāścandra induḥ kumudabāndhavaḥ	(1.3.202) himAMSuH-candramAH-candraH induH kumuda-bAnDavaH
   (1.3.203) vidhuḥ sudhāṃśuḥ śubhrāṃśuroṣadhīśo niśāpatiḥ	(1.3.203) viDuH suDAMSuH SuBrAMSuH-ozaDISaH niSApatiH
   (1.3.204) abjo jaivātṛkaḥ somo glaurmṛgāṅkaḥ kalānidhiḥ	(1.3.204) abjaH jEvAtRkaH somaH glOH-mRgAFkaH kalAniDiH
   (1.3.205) dvijarājaḥ śaśadharo nakṣatreśaḥ kṣapākaraḥ	(1.3.205) dvija-rAjaH SaSaDaraH nakzatreSaH kzapA-karaH
   (1.3.206) kalā tu ṣoḍaśo bhāgo bimbo 'strī maṇḍalaṃ triṣu	(1.3.206) kalA tu zoxaSaH BAgaH bimbaH astrI maNxalam trizu
   (1.3.207) bhittaṃ śakalakhaṇḍe vā puṃsyardho 'rdhaṃ sameṃśake	(1.3.207) Bittam Sakala-KaNxe vA puMsi-arDaH arDam sameMSake
   (1.3.208) candrikā kaumudī jyotsnā prasādstu prasannatā	(1.3.208) candrikA kOmudI jyotsnA prasAdH-tu prasanna-tA
   (1.3.209) kalaṅkāṅkau lāñchanaṃ ca cihnaṃ lakṣma ca lakṣaṇam	(1.3.209) kalaFka-aFkO lAQCanam ca cihnam lakzma ca lakzaNam
   (1.3.210) suṣamā paramā śobhā śobhā kāntirdyutiścchaviḥ	(1.3.210) suzamA paramA SoBA SoBA kAntiH-dyutiH-cCaviH
   (1.3.211) avaśyāyastu nīhārastuṣārastuhinaṃ himam	(1.3.211) avaSyAyaH-tu nIhAraH-tuzAraH-tuhinam himam
   (1.3.212) prāleyaṃ mihikā cātha himānī himasaṃhatiḥ	(1.3.212) prAleyam mihikA ca-aTa himAnI hima-saMhatiH
   (1.3.213) śītaṃ guṇe tadvadarthāḥ suṣīmaḥ śiśiro jaḍaḥ	(1.3.213) SItam guNe tadvat-arTAH suzImaH SiSiraH jaxaH
   (1.3.214) tuṣāraḥ śītalaḥ śīto himaḥ saptānyaliṅgakāḥ	(1.3.214) tuzAraH SItalaH SItaH himaH sapta-anya-liFgakAH
   (1.3.215) dhruva auttānapādiḥ syāt agastyaḥ kumbhasambhavaḥ	(1.3.215) DruvaH OttAnapAdiH syAt agastyaH kumBasamBavaH
   (1.3.216) maitrāvaruṇirasyaiva lopāmudrā sadharmiṇī	(1.3.216) mEtrAvaruNiH-asya-eva lopAmudrA saDarmiNI
   (1.3.217) nakṣatramṛkṣaṃ bhaṃ tārā tārakāpyuḍu vā striyām	(1.3.217) nakzatram-Rkzam Bam tArA tArakA-api-uxu vA striyAm
   (1.3.218) dākṣāyiṇyo 'śvinītyāditārā aśvayugaśvinī	(1.3.218) dAkzAyiNyaH aSvinI-ityAdi-tArA aSva-yuj-aSvinI
   (1.3.219) rādhāviśākhā puṣye tu sidhyatiṣyau śraviṣṭhayā	(1.3.219) rADA-viSAKA puzye tu siDya-tizyO SravizWayA
   (1.3.220) samā dhaniṣṭhāḥ syuḥ proṣṭhapadā bhādrapadāḥ striyaḥ	(1.3.220) samAH DanizWAH syuH prozWapadAH BAdrapadAH striyaH
   (1.3.221) mṛgaśīrṣaṃ mṛgaśirastasminnevāgrahāyaṇī	(1.3.221) mRgaSIrzam mRgaSiraH-tasmin=-evAgrahAyaNI
   (1.3.222) ilvalāstacchirodeśe tārakā nivasanti yāḥ	(1.3.222) ilvalAH-tad-SiraH-deSe tArakAH nivasanti yAH
   (1.3.223) bṛhaspatiḥ surācāryo gīṣpatirdhiṣaṇo guruḥ	(1.3.223) bRhaspatiH sura-AcAryaH gIzpatiH-DizaNaH guruH
   (1.3.224) jīva āṅgiraso vācaspatiścitraśikhaṇḍijaḥ	(1.3.224) jIvaH AFgirasaH vAcaspatiH-citraSiKaNxijaH
   (1.3.225) śukro daityaguruḥ kāvya uśanā bhārgavaḥ kaviḥ	(1.3.225) SukraH dEtya-guruH kAvyaH uSanAH BArgavaH kaviH
   (1.3.226) aṅgārakaḥ kujo bhaumo lohitāṅgo mahīsutaḥ	(1.3.226) aFgArakaH kujaH BOmaH lohita-aFgaH mahI-sutaH
   (1.3.227) rauhiṇeyo budhaḥ saumyaḥ samau sauriśanaiśvarau	(1.3.227) rOhiNeyaH buDaH sOmyaH samO sOriSa-na-ESvarO
   (1.3.228) tamastu rāhuḥ svarbhānuḥ saiṃhikeyo vidhuntudaḥ	(1.3.228) tamaH-tu rAhuH svarBAnuH sEMhikeyaH viDuntudaH
   (1.3.229) saptarṣayo marīcyatrimukhāścitraśikhaṇḍinaḥ	(1.3.229) saptarzayaH marIci-atri-muKAH-citraSiKaNxinaH
   (1.3.230) rāśīnāmudayo lagnaṃ te tu meṣavṛṣādayaḥ	(1.3.230) rASInAm-udayaH lagnam te tu meza-vRza-AdayaH
   (1.3.231) sūrasūryāryamādityadvādaśātmadivākarāḥ	(1.3.231) sUra-sUrya-aryam-Aditya-dvAdaSa-Atma-divAkarAH
   (1.3.232) bhāskarāhaskarabradhnaprabhākaravibhākarāḥ	(1.3.232) BAskara-ahaskara-braDna-praBA-kara-viBAkarAH
   (1.3.233) bhāsvadvivasvatsaptāśvaharidaśvoṣṇaraśmayaḥ	(1.3.233) BAsvat-vivasvat-sapta-aSva-haridaSva-uzNa-raSmayaH
   (1.3.234) vikartanārkamārtaṇḍamihirāruṇapūṣaṇaḥ	(1.3.234) vikartana-arka-mArtaNxa-mihira-aruNa-pUzaNaH
   (1.3.235) dyumaṇistaraṇirmitraścitrabhānurvirocanaḥ	(1.3.235) dyumaNiH-taraNiH-mitraH-citraBAnuH-virocanaH
   (1.3.236) vibhāvasurgrahapatistviṣāṃpatiraharpatiḥ	(1.3.236) viBAvasuH-graha-patiH-tvizA-aMpatiH-aharpatiH
   (1.3.237) bhānurhaṃsaḥ sahasrāṃśustapanaḥ savitā raviḥ	(1.3.237) BAnuH-haMsaH sahasrAMSuH-tapanaH savitA raviH
   (1.3.238) padmākṣastejasāṃrāśiśchāyānāthastamisrahā	(1.3.238) padmAkzaH-tejasAMrASiH-CAyA-nATaH-tamisra-hA
   (1.3.239) karmasākṣī jagaccakṣurlokabandhustrayītanuḥ	(1.3.239) karma-sAkzI jagaccakzuH-loka-banDuH-trayI-tanuH
   (1.3.240) pradyotano dinamaṇiḥ khadyoto lokabāndhavaḥ	(1.3.240) pradyotanaH dinamaNiH KadyotaH loka-bAnDavaH
   (1.3.241) ino bhago bhāmanidhiścāṃ 'śumālyañjinīpatiḥ	(1.3.241) inaH BagaH BAmaniDiH-cAm aSumAlI-aQjinIpatiH
   (1.3.242) māṭharaḥ piṅgalo daṇḍaścaṇḍāṃśoḥ paripārśvakāḥ	(1.3.242) mAWaraH piFgalaH daNxaH-caNxAMSoH paripArSvakAH
   (1.3.243) sūrasūto 'ruṇo 'nūruḥ kāśyapirgaruḍāgrajaḥ	(1.3.243) sUra-sUtaH aruNaH anUruH kASyapiH-garuxa-agrajaH
   (1.3.244) pariveṣastuparidhirupasūryakamaṇḍale	(1.3.244) parivezaH-tu-pariDiH-upasUryaka-maNxale
   (1.3.245) kiraṇosramayūkhāṃ 'śugabhastighṛṇiraśmayaḥ	(1.3.245) kiraNa-usramayUKAm aSu-gaBasti-GRNi-raSmayaH
   (1.3.246) bhānuḥ karo marīciḥ strīpuṃsayordīdhitiḥ striyām	(1.3.246) BAnuH karaH marIciH strIpuMsayoH-dIDitiH striyAm
   (1.3.247) syuḥ prabhārugrucistviḍbhābhāśchavidyutidīptayaḥ	(1.3.247) syuH praBAru-j-ruciH-tviz-Ba-ABAH-Ca-vi-dyuti-dIptayaH
   (1.3.248) rociḥ śocirubhe klībe prakāśo dyota ātapaḥ	(1.3.248) rociH SociH-uBe klIbe prakASaH dyotaH AtapaH
   (1.3.249) koṣṇaṃ kavoṣṇaṃ mandoṣṇaṃ kaduṣṇaṃ triṣu tadvati	(1.3.249) kozNam kavozNam manda-uzNam kaduzNam trizu tadvati
   (1.3.250) tigmaṃ tīkṣṇaṃ kharaṃ tadvanmṛgatṛṣṇā marīcikā	(1.3.250) tigmam tIkzNam Karam tadvat-mRgatRzNA marIcikA
   kālavargaḥ	kAlavargaH
   (1.4.251) kālo diṣṭo 'pyanehāpi samayo 'pyatha pakṣatiḥ	(1.4.251) kAlaH dizwaH api-aneha-api samayaH api-aTa pakzatiH
   (1.4.252) pratipad dve ime strītve tadādyāstithayo dvayoḥ	(1.4.252) pratipad dve ime strI-tve tad-AdyAH-tiTayaH dvayoH
   (1.4.253) ghasro dināhanī vā tu klībe divasavāsarau	(1.4.253) GasraH dina-ahanI vA tu klIbe divasa-vAsarO
   (1.4.254) pratyūṣo 'harmukhaṃ kalyamuṣaḥpratyuṣasī api	(1.4.254) pratyUzaH aharmuKam kalya-muzaH-pratyuzasI api
   (1.4.255) vyuṣṭaṃ vibhātaṃ dve klībe puṃsi gosarga iṣyate	(1.4.255) vyuzwam viBAtam dve klIbe puMsi gosargaH izyate
   (1.4.256) prabhātaṃ ca dinānte tu sāyaṃ sandhyā pitṛprasūḥ	(1.4.256) praBAtam ca dina-ante tu sAyam sanDyA pitR-prasUH
   (1.4.257) prāhṇāparāhṇamadhyāhnastrisandhyamatha śarvarī	(1.4.257) prAhNa-aparAhNa-maDyAhnaH-tri-sanDyam-aTa SarvarI
   (1.4.258) niśā niśīthinī rātristriyāmā kṣaṇadā kṣapā	(1.4.258) niSA niSITinI rAtriH-triyAmA kzaNadA kzapA
   (1.4.259) vibhāvarī tamasvinyau rajanī yāminī tamī	(1.4.259) viBAvarI tamasvinyO rajanI yAminI tamI
   (1.4.260) tamisrā tāmasī rātrirjyautsnī candrikayānvitā	(1.4.260) tamisrA tAmasI rAtriH-jyOtsnI candrikayA-anvitA
   (1.4.261) āgāmivartamānārhayuktāyāṃ niśi pakṣiṇī	(1.4.261) AgAmi-vartamAna-arha-yuktAyAm niSi pakziNI
   (1.4.262) gaṇarātraṃ niśā bahvyaḥ pradoṣo rajanīmukham	(1.4.262) gaNarAtram niSA bahvyaH pradozaH rajanImuKam
   (1.4.263) ardharātraniśīthau dvau dvau yāmapraharau samau	(1.4.263) arDarAtra-niSITO dvO dvO yAma-praharO samO
   (1.4.264) sa parvasandhiḥ pratipatpañcadaśyoryadantaram	(1.4.264) sa parvasanDiH pratipad-paQcadaSyoH-yat-antaram
   (1.4.265) pakṣāntau pañcadaśyau dve paurṇamāsī tu paurṇimā	(1.4.265) pakza-antO paQcadaSyO dve pOrNamAsI tu pOrNimA
   (1.4.266) kalāhīne sānumatiḥ pūrṇe rākā niśākare	(1.4.266) kalA-hIne sA-anumatiH pUrNe rAkA niSAkare
   (1.4.267) amāvāsyā tvamāvasyā darśaḥ sūryendusaṃgamaḥ	(1.4.267) amAvAsyA tu-amAvasyAH darSaH sUrya-indu-saMgamaH
   (1.4.268) sā dṛṣṭenduḥ sinīvālī sā naṣṭendukalā kuhūḥ	(1.4.268) sA dRzwa-induH sinIvAlI sA nazwa-indu-kalA kuhUH
   (1.4.269) uparāgo graho rāhugraste tvindau ca pūṣṇi ca	(1.4.269) uparAgaH grahaH rAhu-graste tu-indO ca pUzNi ca
   (1.4.270) sopaplavoparaktau dvau agnyutpāta upāhitaḥ	(1.4.270) sa-upaplava-uparaktO dvO agni-utpAtaH upAhitaH
   (1.4.271) ekayoktyā puṣpavantau divākaraniśākarau	(1.4.271) ekayA-uktyA puzpavantO divAkara-niSAkarO
   (1.4.272) aṣṭādaśa nimeṣāstu kāṣṭā triṃśat tu tāḥ kalā	(1.4.272) azwAdaSa nimezAH-tu kAzwA triMSat tu tAH kalA
   (1.4.273) tāstu triṃśat kṣaṇaste tu muhūrto dvādaśāstriyām	(1.4.273) tAH-tu triMSat kzaNaH-te tu muhUrtaH dvAdaSa-astriyAm
   (1.4.274) te tu triṃśadahorātraḥ pakṣaste daśapañca ca	(1.4.274) te tu triMSat-ahorAtraH pakzaH-te daSa-paQca ca
   (1.4.275) pakṣau pūrvāparau śuklakṛṣṇau māsastu tāvubhau	(1.4.275) pakzO pUrva-aparO Sukla-kRzNO mAsaH-tu tO=-uBO
   (1.4.276) dvau dvau mārgādi māsau syādṛtustairayanaṃ tribhiḥ	(1.4.276) dvO dvO mArga-Adi mAsO syAt-RtuH-tEH-ayanam triBiH
   (1.4.277) ayane dve gatirudagdakṣiṇārkasya vatsaraḥ	(1.4.277) ayane dve gatiH-udak-dakziNa-arkasya vatsaraH
   (1.4.278) samarātridive kāle viṣuvadviṣuvaṃ ca tat	(1.4.278) sama-rAtri-dive kAle vizuvat-vizuvam ca tat-
   (1.4.279) puṣpayuktā paurṇamāsī pauṣī māse tu yatra sā	(1.4.279) puzpa-yuktA pOrNamAsI pOzI mAse tu yatra sA
   (1.4.280) nāmnā sa pauṣo māghādyāścaivamekādaśāpare	(1.4.280) nAmnA sa pOzaH mAGa-AdyAH-ca-evam-ekAdaSA-apare
   (1.4.281) mārgaśīrṣe sahā mārga āgrahāyaṇikaśca saḥ	(1.4.281) mArgaSIrze sahA mArgaH AgrahAyaNikaH-ca saH
   (1.4.282) pauṣe taiṣasahasyau dvau tapā māghe 'tha phālgune	(1.4.282) pOze tEza-sahasyO dvO tapAH mAGe aTa PAlgune
   (1.4.283) syāttapasyaḥ phālgunikaḥ syāccaitre caitriko madhuḥ	(1.4.283) syAt-tapasyaH PAlgunikaH syAt-cEtre cEtrikaH maDuH
   (1.4.284) vaiśākhe mādhavo rādho jyeṣṭhe śukraḥ śucistvayam	(1.4.284) vESAKe mADavaH rADaH jyezWe SukraH SuciH-tu-ayam
   (1.4.285) āṣāḍhe śrāvaṇe tu syānnabhāḥ śrāvaṇikaśca saḥ	(1.4.285) AzAXe SrAvaNe tu syAt-naBAH SrAvaNikaH-ca saH
   (1.4.286) syurnabhasyaprauṣṭhapadabhādrabhādrapadāḥ samāḥ	(1.4.286) syuH-naBasya-prOzWapada-BAdra-BAdrapadAH samAH
   (1.4.287) syādāśvina iṣo 'pyāśvayujo 'pi syāttukārtike	(1.4.287) syAt-ASvinaH izaH api-ASvayujaH api syAt-tu-kArtike
   (1.4.288) bāhulorjau kārtikiko hemantaḥ śiśiro 'striyām	(1.4.288) bAhula-UrjO kArtikikaH hemantaH SiSiraH astriyAm
   (1.4.289) vasante puṣpasamayaḥ surabhirgrīṣma ūṣmakaḥ	(1.4.289) vasante puzpa-samayaH suraBiH-grIzmaH UzmakaH
   (1.4.290) nidāgha uṣṇopagama uṣṇa ūṣmāgamastapaḥ	(1.4.290) nidAGaH uzNa-upagamaH uzNaH UzmAgamaH-tapaH
   (1.4.291) striyāṃ prāvṛṭ striyāṃ bhūmni varṣā atha śaratstriyām	(1.4.291) striyAm prAvRz striyAm BUmni varzAH aTa Sarad-striyAm
   (1.4.292) ṣaḍamī ṛtavaḥ puṃsi mārgādīnāṃ yugaiḥ kramāt	(1.4.292) zaw-amI RtavaH puMsi mArga-AdInAm yugEH kramAt-
   (1.4.293) saṃvatsaro vatsaro 'bdo hāyano 'strī śaratsamāḥ	(1.4.293) saMvatsaraH vatsaraH abdaH hAyanaH astrI Sarad-samAH
   (1.4.294) māsena syādahorātraḥ paitro varṣeṇa daivataḥ	(1.4.294) mAsena syAt-ahorAtraH pEtraH varzeNa dEvataH
   (1.4.295) daive yugasahasre dve brāhmaḥ kalpau tu tau nṛṇām	(1.4.295) dEve yuga-sahasre dve brAhmaH kalpO tu tO nRNAm
   (1.4.296) manvantaraṃ tu divyānāṃ yugānāmekasaptatiḥ	(1.4.296) manvantaram tu divyAnAm yugAnAm-ekasaptatiH
   (1.4.297) saṃvartaḥ pralayaḥ kalpaḥ kṣayaḥ kalpānta ityapi	(1.4.297) saMvartaH pralayaH kalpaH kzayaH kalpAntaH iti-api
   (1.4.298) astrī paṅkaṃ pumānpāpmā pāpaṃ kilbiṣakalmaṣam	(1.4.298) astrI paFkam pumAn-pApmA pApam kilbiza-kalmazam
   (1.4.299) kaluṣaṃ vṛjinaino 'ghamaṃho duritaduṣkṛtam	(1.4.299) kaluzam vRjina-enaH aGam-aMhaH durita-duzkRtam
   (1.4.300) syāddharmamastriyāṃ puṇyaśreyasī sukṛtaṃ vṛṣaḥ	(1.4.300) syAt-Darmam-astriyAm puNya-SreyasI sukRtam vRzaH
   (1.4.301) mutprītiḥ pramado harṣaḥ pramodāmodasammadāḥ	(1.4.301) mud-prItiH pramadaH harzaH pramoda-Amoda-sammadAH
   (1.4.302) syādānandathurānandaḥ śarmaśātasukhāni ca	(1.4.302) syAt-AnandaTuH-AnandaH Sarma-SAta-suKAni ca
   (1.4.303) śvaḥ śreyasaṃ śivaṃ bhadraṃ kalyāṇaṃ maṅgalaṃ śubham	(1.4.303) Svas Sreyasam Sivam Badram kalyANam maFgalam SuBam
   (1.4.304) bhāvukaṃ bhavikaṃ bhavyaṃ kuśalaṃ kṣemamastriyām	(1.4.304) BAvukam Bavikam Bavyam kuSalam kzemam-astriyAm
   (1.4.305) śastaṃ cātha triṣu dravye pāpaṃ puṇyaṃ sukhādi ca	(1.4.305) Sastam ca-aTa trizu dravye pApam puNyam suKa-Adi ca
   (1.4.306) matallikā macarcikā prakāṇḍamuddhatallajau	(1.4.306) matallikA macarcikA prakANxa-mudDa-tallajO
   (1.4.307) praśastavācakānyamūnyayaḥ śubhāvaho vidhiḥ	(1.4.307) praSasta-vAcakAni-amUni-ayaH SuBa-AvahaH viDiH
   (1.4.308) daivaṃ diṣṭaṃ bhāgadheyaṃ bhāgyaṃ strī niyatirvidhiḥ	(1.4.308) dEvam dizwam BAgaDeyam BAgyam strI niyatiH-viDiH
   (1.4.309) heturnā kāraṇaṃ bījaṃ nidānaṃ tvādikāraṇam	(1.4.309) hetuH-nA kAraNam bIjam nidAnam tu-Adi-kAraNam
   (1.4.310) kṣetrajña ātmā puruṣaḥ pradhānaṃ prakṛtiḥ striyām	(1.4.310) kzetrajQaH AtmA puruzaH praDAnam prakRtiH striyAm
   (1.4.311) viśeṣaḥ kāliko 'vasthā guṇāḥ sattvaṃ rajastamaḥ	(1.4.311) viSezaH kAlikaH avasTAH guNAH sattvam rajaH-tamaH
   (1.4.312) janurjananajanmāni janirutpattirudbhavaḥ	(1.4.312) januH-janana-janmAni janiH-utpattiH-udBavaH
   (1.4.313) prāṇī tu cetano janmī jantujanyuśarīriṇaḥ	(1.4.313) prANI tu cetanaH janmI jantu-janyu-SarIriNaH
   (1.4.314) jātirjātaṃ ca sāmānyaṃ vyaktistu pṛthagātmatā	(1.4.314) jAtiH-jAtam ca sAmAnyam vyaktiH-tu pRTak-Atma-tA
   (1.4.315) cittaṃ tu ceto hṛdayaṃ svāntaṃ hṛnmānasaṃ manaḥ	(1.4.315) cittam tu cetaH hRdayam sva-antam hRd-mAnasam manaH
   dhīvargaḥ	DI-vargaH
   (1.5.316) buddhirmanīṣā dhiṣaṇā dhīḥ prajñā śemuṣī matiḥ	(1.5.316) budDiH-manIzA DizaNA DIH prajQA SemuzI matiH
   (1.5.317) prekṣopalabdhiścitsaṃvitpratipajjñapticetanāḥ	(1.5.317) prekza-upalabDiH-cit-saMvid-pratipad-jQapti-cetanAH
   (1.5.318) dhīrdhāraṇāvatī medhā saṃkalpaḥ karma mānasam	(1.5.318) DIH-DAraNAvatI meDA saMkalpaH karma mAnasam
   (1.5.319) avadhānaṃ samādhānaṃ praṇidhānam tathaiva ca	(1.5.319) avaDAnam samADAnam praNiDAnam taTA-eva ca
   (1.5.320) cittābhogo manaskāraścarcā saṃkhyā vicāraṇā	(1.5.320) citta-ABogaH manaskAraH-carcA saMKyA vicAraNA
   (1.5.321) vimarśo bhāvanā caiva vāsanā ca nigadyate	(1.5.321) vimarSaH BAvanA ca-eva vAsanA ca nigadyate
   (1.5.322) adhyāhārastarka ūho vicikitsā tu saṃśayaḥ	(1.5.322) aDyAhAraH-tarkaH UhaH vicikitsA tu saMSayaH
   (1.5.323) sandehadvāparau cātha samau nirṇayaniścayau	(1.5.323) sandeha-dvAparO ca-aTa samO nirNaya-niScayO
   (1.5.324) mithyādṛṣṭirnāstikatā vyāpādo drohacintanam	(1.5.324) miTyA-dRzwiH-nAstika-tA vyApAdaH droha-cintanam
   (1.5.325) samau siddhāntarāddhāntau bhrāntirmithyāmatirbhramaḥ	(1.5.325) samO sidDAntarAt-hAntO BrAntiH-miTyAmatiH-BramaH
   (1.5.326) saṃvidāgūḥ pratijñānaṃ niyamāśravasaṃśravāḥ	(1.5.326) saMvid-AgUH pratijQAnam niyama-ASrava-saMSravAH
   (1.5.327) aṅgīkārābhyupagamapratiśravasamādhayaḥ	(1.5.327) aFgIkAra-aByupagama-pratiSrava-samADayaH
   (1.5.328) mokṣe dhīrjñānamanyatra vijñānaṃ śilpaśāstrayoḥ	(1.5.328) mokze DIH-jQAnam-anyatra vijQAnam Silpa-SAstrayoH
   (1.5.329) muktiḥ kaivalyanirvāṇaśreyoniḥśreyasāmṛtam	(1.5.329) muktiH kEvalya-nirvANa-SreyaH-niHSreyasa-amRtam
   (1.5.330) mokṣo 'pavargo 'thājñānamavidyāhaṃmatiḥ striyām	(1.5.330) mokzaH apavargaH aTa-ajQAnam-avidyA-ahaMmatiH striyAm
   (1.5.331) rūpaṃ śabdo gandharasasparśāśca viṣayā amī	(1.5.331) rUpam SabdaH ganDa-rasa-sparSAH-ca vizayAH amI
   (1.5.332) gocarā indriyārthāśca hṛṣīkaṃ viṣayīndriyam	(1.5.332) gocarAH indriya-arTAH-ca hRzIkam vizayi-indriyam
   (1.5.333) karmendriyaṃ tu pāyvādi manonetrādi dhīndriyam	(1.5.333) karmendriyam tu pAyu-Adi manaH-netra-Adi DIndriyam
   (1.5.334) tuvarastu kaṣāyo 'strī madhuro lavaṇaḥ kaṭuḥ	(1.5.334) tuvaraH-tu kazAyaH astrI maDuraH lavaNaH kawuH
   (1.5.335) tikto 'mlaśca rasāḥ puṃsi tadvatsu ṣaḍamī triṣu	(1.5.335) tiktaH amlaH-ca rasAH puMsi tadvatsu zaw-amI trizu
   (1.5.336) vimardotthe parimalo gandhe janamanohare	(1.5.336) vimarda-utTe parimalaH ganDe jana-manohare
   (1.5.337) āmodaḥ so 'tinirhārī vācyaliṅgatvamāguṇāt	(1.5.337) AmodaH saH ati-nirhArI vAcya-liFga-tvam-AguNAt-
   (1.5.338) samākarṣī tu nirhārī surabhirghrāṇatarpaṇaḥ	(1.5.338) samAkarzI tu nirhArI suraBiH-GrANa-tarpaNaH
   (1.5.339) iṣṭagandhaḥ sugandhiḥ syādāmodī mukhavāsanaḥ	(1.5.339) izwa-ganDaH suganDiH syAt-AmodI muKavAsanaH
   (1.5.340) pūtigandhastu durgandho visraṃ syādāmagandhi yat	(1.5.340) pUtiganDaH-tu durganDaH visram syAt-Ama-ganDi yat-
   (1.5.341) śuklaśubhraśuciśvetaviśadaśyetapāṇḍarāḥ	(1.5.341) Sukla-SuBra-Suci-Sveta-viSada-Syeta-pANxarAH
   (1.5.342) avadātaḥ sito gauro 'valakṣo dhavalo 'rjunaḥ	(1.5.342) avadAtaH sitaH gOraH avalakzaH DavalaH arjunaH
   (1.5.343) hariṇaḥ pāṇḍuraḥ pāṇḍurīṣatpāṇḍustu dhūsaraḥ	(1.5.343) hariNaH pANxuraH pANxuH-Izat-pANxuH-tu DUsaraH
   (1.5.344) kṛṣṇe nīlāsitaśyāmakālaśyāmalamecakāḥ	(1.5.344) kRzNe nIla-asita-SyAma-kAla-SyAmala-mecakAH
   (1.5.345) pīto gauro haridrābhaḥ palāśo harito harit	(1.5.345) pItaH gOraH haridrA-ABaH palASaH haritaH harit-
   (1.5.346) lohito rohito raktaḥ śoṇaḥ kokanadacchaviḥ	(1.5.346) lohitaH rohitaH raktaH SoNaH kokanada=-CaviH
   (1.5.347) avyaktarāgastvaruṇaḥ śvetaraktastu pāṭalaḥ	(1.5.347) avyakta-rAgaH-tu-aruNaH SvetaraktaH-tu pAwalaH
   (1.5.348) śyāvaḥ syātkapiśo dhūmradhūmalau kṛṣṇalohite	(1.5.348) SyAvaH syAt-kapiSaH DUmra-DUmalO kRzNa-lohite
   (1.5.349) kaḍāraḥ kapilaḥ piṅgapiśaṅgau kadrupiṅgalau	(1.5.349) kaxAraH kapilaH piFga-piSaFgO kadru-piFgalO
   (1.5.350) citraṃ kirmīrakalmāṣaśabalaitāśca karbure	(1.5.350) citram kirmIra-kalmAza-Sabala-etAH-ca karbure
   (1.5.351) guṇe śuklādayaḥ puṃsi guṇiliṅgāstu tadvati	(1.5.351) guNe Sukla-AdayaH puMsi guNi-liFgAH-tu tadvati
   śabdavargaḥ	Sabda-vargaH
   (1.6.352) brāhmī tu bhāratī bhāṣā gīrvāgvāṇī sarasvatī	(1.6.352) brAhmI tu BAratI BAzA gIrvAc-vANI sarasvatI
   (1.6.353) vyāhāra uktirlapitaṃ bhāṣitaṃ vacanaṃ vacaḥ	(1.6.353) vyAhAraH uktiH-lapitam BAzitam vacanam vacaH
   (1.6.354) apabhraṃśo 'paśabdaḥ syācchāstre śabdastu vācakaḥ	(1.6.354) apaBraMSaH apaSabdaH syAt-SAstre SabdaH-tu vAcakaH
   (1.6.355) tiṅ subantacayo vākyaṃ kriyā vā kārakānvitā	(1.6.355) tiF subanta-cayaH vAkyam kriyA vA kAraka-anvitA
   (1.6.356) śrutiḥ strī veda āmnāyastrayī dharmastu tadvidhiḥ	(1.6.356) SrutiH strI vedaH AmnAyaH-trayI DarmaH-tu tad-viDiH
   (1.6.357) striyāmṛk sāmayajuṣī iti vedāstrayastrayī	(1.6.357) striyAm-Rc sAma-yajuzI iti vedAH-trayaH-trayI
   (1.6.358) śikṣetyādi śruteraṅgamoṅkārapraṇavau samau	(1.6.358) SikzA-ityAdi SruteH-aFga-moFkAra-praNavO samO
   (1.6.359) itihāsaḥ purāvṛttamudāttādyāstrayaḥ svarāḥ	(1.6.359) itihAsaH purAvRttam-udAtta-AdyAH-trayaH svarAH
   (1.6.360) ānvīkṣikī daṇḍanītistarkavidyārthaśāstrayoḥ	(1.6.360) AnvIkzikI daNxanItiH-tarka-vidyA-arTa-SAstrayoH
   (1.6.361) ākhyāyikopalabdhārthā purāṇaṃ pañcalakṣaṇam	(1.6.361) AKyAyikA-upalabDa-arTA purANam paQca-lakzaNam
   (1.6.362) prabandhakalpanā kathā pravahlikā prahelikā	(1.6.362) prabanDa-kalpanA kaTA pravahlikA prahelikA
   (1.6.363) smṛtistu dharmasaṃhitā samāhṛtistu saṃgrahaḥ	(1.6.363) smRtiH-tu Darma-saMhitA samAhRtiH-tu saMgrahaH
   (1.6.364) samasyā tu samāsārthā kiṃvadantī janaśrutiḥ	(1.6.364) samasyA tu samAsArTA kiMvadantI jana-SrutiH
   (1.6.365) vārtā pravṛttirvṛttānta udantaḥ syādathāhvayaḥ	(1.6.365) vArtA pravRttiH-vRttAnte udantaH syAt-aTa-AhvayaH
   (1.6.366) ākhyāhve abhidhānaṃ ca nāmadheyaṃ ca nāma ca	(1.6.366) AKyAhve aBiDAnam ca nAmaDeyam ca nAma ca
   (1.6.367) hūtirākāraṇāhvānaṃ saṃhūtirbahubhiḥ kṛtā	(1.6.367) hUtiH-AkAraNa-AhvAnam saMhUtiH-bahuBiH kRtA
   (1.6.368) vivādo vyavahāraḥ syādupanyāsastu vāṅmukham	(1.6.368) vivAdaH vyavahAraH syAt-upanyAsaH-tu vAFmuKam
   (1.6.369) upoddhāta udāhāraḥ śapanaṃ śapathaḥ pumān	(1.6.369) upodDAtaH udAhAraH Sapanam SapaTaH pumAn
   (1.6.370) praśno 'nuyogaḥ pṛcchā ca prativākyottare same	(1.6.370) praSnaH anuyogaH pRcCA ca prativAkya-uttare same
   (1.6.371) mithyābhiyogo 'bhyākhyānamatha mithyābhiśaṃsanam	(1.6.371) miTyA-aBiyogaH aByAKyAnam-aTa miTyA-aBiSaMsanam
   (1.6.372) abhiśāpaḥ praṇādastu śabdaḥ syādanurāgajaḥ	(1.6.372) aBiSApaH praNAdaH-tu SabdaH syAt-anurAga-jaH
   (1.6.373) yaśaḥ kīrtiḥ samajñā ca stavaḥ stotraṃ stutirnutiḥ	(1.6.373) yaSaH kIrtiH samajQA ca stavaH stotram stutiH-nutiH
   (1.6.374) āmreḍitaṃ dvistriruktamuccairghuṣṭaṃ tu ghoṣaṇā	(1.6.374) Amrexitam dvis-tris-uktam-uccErGuzwam tu GozaNA
   (1.6.375) kākuḥ striyāṃ vikāro yaḥ śokabhītyādibhirdhvaneḥ	(1.6.375) kAkuH striyAm vikAraH yaH Soka-BIti-AdiBiH-DvaneH
   (1.6.376) avarṇākṣepanirvādaparīvādāpavādavat.	(1.6.376) avarNa-Akzepa-nirvAda-parIvAda-apavAdavat.
   (1.6.377) upakrośo jugupsā ca kutsā nindā ca garhaṇe	(1.6.377) upakroSaH jugupsA ca kutsA nindA ca garhaNe
   (1.6.378) pāruṣyamativādaḥ syād bhartsanaṃ tvapakāragīḥ	(1.6.378) pAruzyam-ativAdaH syAt Bartsanam tu-apakAra-gIH
   (1.6.379) yaḥ saninda upālambhastatra syātparibhāṣaṇam	(1.6.379) yaH sa-nindaH upAlamBaH-tatra syAt-pariBAzaNam
   (1.6.380) tatra tvākṣāraṇā yaḥ syādākrośo maithunaṃ prati	(1.6.380) tatra tvA-akzAraNAH yaH syAt-AkroSaH mETunam prati
   (1.6.381) syādābhāṣaṇamālāpaḥ pralāpo 'narthakaṃ vacaḥ	(1.6.381) syAt-ABAzaNam-AlApaH pralApaH anarTakam vacaH
   (1.6.382) anulāpo muhurbhāṣā vilāpaḥ paridevanam	(1.6.382) anulApaH muhurBAzA vilApaH paridevanam
   (1.6.383) vipralāpo virodhoktiḥ saṃlāpo bhāṣaṇaṃ mithaḥ	(1.6.383) vipralApaH viroDa-uktiH saMlApaH BAzaNam miTas-
   (1.6.384) supralāpaḥ suvacanamapalāpastu nihnavaḥ	(1.6.384) su-pralApaH su-vacanam-apalApaH-tu nihnavaH
   (1.6.385) codyamākṣepābhiyogau śāpākrośau dureṣaṇā	(1.6.385) codyam-Akzepa-aBiyogO SApa-AkroSO durezaNA
   (1.6.386) astrī cāṭu caṭu ślāghā premṇā mithyāvikatthanam	(1.6.386) astrI cAwu cawu SlAGA premNA miTyA-vikatTanam
   (1.6.387) sandeśavāgvācikaṃ syādvāgbhedāstu triṣūttare	(1.6.387) sandeSa-vAc-vAcikam syAt-vAc-BedAH-tu trizu-uttare
   (1.6.388) ruśatī vāgakalyāṇī syātkalyā tu śubhātmikā	(1.6.388) ruSatI vAgakalyANI syAt-kalyA tu SuBa-AtmikA
   (1.6.389) atyarthamadhuraṃ sāntvaṃ saṃgataṃ hṛdayaṅgamam	(1.6.389) atyarTa-maDuram sAntvam saMgatam hRdayaFgamam
   (1.6.390) niṣṭhuraṃ paruṣaṃ grāmyamaślīlaṃ sūnṛtaṃ priye	(1.6.390) nizWuram paruzam grAmyam-aSlIlam sUnRtam priye
   (1.6.391) satye 'tha saṃkulakliṣṭe parasparaparāhate	(1.6.391) satye aTa saMkula-klizwe paraspara-parAhate
   (1.6.392) luptavarṇapadaṃ grastaṃ nirastaṃ tvaritoditam	(1.6.392) lupta-varNa-padam grastam nirastam tvarita-uditam
   (1.6.393) jambūkṛtaṃ saniṣṭīvamabaddhaṃ syādanarthakam	(1.6.393) jambUkRtam sa-nizwIvam-abadDam syAt-anarTakam
   (1.6.394) anakṣaramavācyaṃ syādāhataṃ tu mṛṣārthakam	(1.6.394) anakzaram-avAcyam syAt-Ahatam tu mRzA-arTakam
   (1.6.395) solluṭhanaṃ tu sotprāsaṃ maṇitaṃ ratikūjitam	(1.6.395) sa-ulluWanam tu sa-utprAsam maNitam rati-kUjitam
   (1.6.396) śrāvyaṃ hṛdyaṃ manohāri vispaṣṭaṃ prakaṭoditam	(1.6.396) SrAvyam hRdyam manohAri vispazwam prakawa-uditam
   (1.6.397) atha mliṣṭamavispaṣṭaṃ vitathaṃ tvanṛtaṃ vacaḥ	(1.6.397) aTa mlizwam-avispazwam vitaTam tu-anRtam vacaH
   (1.6.398) satyaṃ tathyamṛtaṃ samyagamūni triṣu tadvati	(1.6.398) satyam taTyam-Rtam samyak-amUni trizu tadvati
   (1.6.399) śabde ninādaninadadhvanidhvānaravasvanāḥ	(1.6.399) Sabde ninAda-ninada-Dvani-DvAna-rava-svanAH
   (1.6.400) svānanirghoṣanirhrādanādanisvānanisvanāḥ	(1.6.400) svAna-nirGoza-nirhrAda-nAda-nisvAna-nisvanAH
   (1.6.401) āravārāvasaṃrāvavirāvā atha marmaraḥ	(1.6.401) Arava-ArAva-saMrAva-virAvAH aTa marmaraH
   (1.6.402) svanite vastraparṇānāṃ bhūṣaṇānāṃ tu śiñjitam	(1.6.402) svanite vastra-parNAnAm BUzaNAnAm tu SiQjitam
   (1.6.403) nikvāṇo nikvaṇaḥ kvāṇaḥ kvaṇaḥ kvaṇanamityapi	(1.6.403) nikvANaH nikvaNaH kvANaH kvaNaH kvaNanam-iti-api
   (1.6.404) vīṇāyāḥ kvaṇite prādeḥ prakvāṇaprakvaṇādayaḥ	(1.6.404) vINAyAH kvaNite prAdeH prakvANa-prakvaNa-AdayaH
   (1.6.405) kolāhalaḥ kalakalastiraścāṃ vāśitaṃ rutam	(1.6.405) kolAhalaH kalakalaH-tiraH-cAm vASitam rutam
   (1.6.406) strī pratiśrutpratidhvāne gītaṃ gānamime same	(1.6.406) strI pratiSrut-pratiDvAne gItam gAnam-ime same
   nāṭyavargaḥ	nAwya-vargaH
   (1.7.407) niṣādarṣabhagāndhāraṣaḍjamadhyamadhaivatāḥ	(1.7.407) nizAda-RzaBa-gAnDAra-zaxja-maDyama-DEvatAH
   (1.7.408) pañcamaścetyamī sapta tantrīkaṇṭhotthitāḥ svarāḥ	(1.7.408) paQcamaH-ca-iti-amI sapta tantrI-kaNWa-utTitAH svarAH
   (1.7.409) kākalī tu kale sūkṣme dhvanī tu madhurāsphuṭe	(1.7.409) kAkalI tu kale sUkzme DvanI tu maDura-asPuwe
   (1.7.410) kalo mandrastu gambhīre tāro 'tyuccaistrayastriṣu	(1.7.410) kalaH mandraH-tu gamBIre tAraH ati-uccEs-trayaH-trizu
   (1.7.411) nṛṇāmurasi madhyastho dvāviṃśatividho dhvaniḥ	(1.7.411) nRNAm-urasi maDya-sTaH dvAviMSativiDaH DvaniH
   (1.7.412) sa mandraḥ kaṇṭhamadhyasthastāraḥ śirasi gīyate	(1.7.412) sa mandraH kaNWa-maDya-sTaH-tAraH Sirasi gIyate
   (1.7.413) samanvitalayastvekatālo vīṇā tu vallakī	(1.7.413) samanvita-layaH-tu-ekatAlaH vINA tu vallakI
   (1.7.414) tripañcī sā tu tantrībhiḥ saptabhiḥ parivādinī	(1.7.414) tri-paQcI sA tu tantrIBiH saptaBiH parivAdinI
   (1.7.415) tataṃ vīṇādikaṃ vādyamānaddhaṃ murajādikam	(1.7.415) tatam vINA-Adikam vAdyam-AnadDam muraja-Adikam
   (1.7.416) vaṃśādikaṃ tu suṣiraṃ kāṃsyatālādikaṃ ghanam	(1.7.416) vaMSa-Adikam tu suziram kAMsya-tAla-Adikam Ganam
   (1.7.417) caturvidhamidaṃ vādyaṃ vāditrātodyanāmakam	(1.7.417) caturviDam-idam vAdyam vAditra-Atodya-nAmakam
   (1.7.418) mṛdaṅgā murajā bhedāstvaṅkyāliṅgyordhvakāstrayaḥ	(1.7.418) mRdaFgAH murajAH BedAH-tu-aFkya-AliFgya-UrDvakAH-trayaH
   (1.7.419) syād yaśaḥpaṭaho ḍhakkā bherī strī dundubhiḥ pumān	(1.7.419) syAt yaSaH-pawahaH XakkA BerI strI dunduBiH pumAn
   (1.7.420) ānakaḥ paṭaho 'strī syāt koṇo vīṇādi vādanam	(1.7.420) AnakaH pawahaH astrI syAt koNaH vINA-Adi vAdanam
   (1.7.421) vīṇādaṇḍaḥ pravālaḥ syāt kakubhastu prasevakaḥ	(1.7.421) vINA-daNxaH pravAlaH syAt kakuBaH-tu prasevakaH
   (1.7.422) kolambakastu kāyo 'syā upanāho nibandhanam	(1.7.422) kolambakaH-tu kAyaH asyAH upanAhaH nibanDanam
   (1.7.423) vādyaprabhedā ḍamarumaḍḍuḍiṇḍimajharjharāḥ	(1.7.423) vAdya-praBedAH xamaru-maxxu-xiNxima-JarJarAH
   (1.7.424) mardalaḥ paṇavo 'nye ca nartakīlāsike same	(1.7.424) mardalaH paNavaH anye ca nartakI-lAsike same
   (1.7.425) vilambitaṃ drutaṃ madhyaṃ tattvamogho ghanaṃ kramāt	(1.7.425) vilambitam drutam maDyam tattvam-oGaH Ganam kramAt-
   (1.7.426) tālaḥ kālakriyāmānaṃ layaḥ sāmyamamathāstriyām	(1.7.426) tAlaH kAla-kriyA-mAnam layaH sAmyamam-aTa-astriyAm
   (1.7.427) tāṇḍavaṃ naṭanaṃ nāṭyaṃ lāsyaṃ nṛtyaṃ ca nartane	(1.7.427) tANxavam nawanam nAwyam lAsyam nRtyam ca nartane
   (1.7.428) tauryatrikaṃ nṛtyagītavādyaṃ nāṭyamidaṃ trayam	(1.7.428) tOryatrikam nRtya-gIta-vAdyam nAwyam-idam trayam
   (1.7.429) bhrakuṃsaśca bhrukuṃsaśca bhrūkuṃsaśceti nartakaḥ	(1.7.429) BrakuMsaH-ca BrukuMsaH-ca BrUkuMsaH-ca-iti nartakaH
   (1.7.430) strīveṣadhārī puruṣo nāṭyoktau gaṇikāñjukā	(1.7.430) strI-veza-DArI puruzaH nAwya-uktO gaNikA-aQjukA
   (1.7.431) bhaginīpatirāvutto bhāvo vidvānathāvukaḥ	(1.7.431) BaginI-patiH-A=-uttaH BAvaH vidvAn-aTa-AvukaH
   (1.7.432) janako yuvarājastu kumāro bhartṛdārakaḥ	(1.7.432) janakaH yuvarAjaH-tu kumAraH BartR-dArakaH
   (1.7.433) rājā bhaṭṭārako devastatsutā bhartṛdārikā	(1.7.433) rAjA BawwArakaH devaH-tad-sutA BartR-dArikA
   (1.7.434) devī kṛtābhiṣekāyāmitarāsu tu bhaṭṭinī	(1.7.434) devI kRta-aBizekAyAm-itarAsu tu BawwinI
   (1.7.435) abrahmaṇyamavadhyoktau rājaśyālastu rāṣṭriyaḥ	(1.7.435) abrahmaNyam-avaDya-uktO rAja-SyAlaH-tu rAzwriyaH
   (1.7.436) ambā mātātha bālā syādvāsūrāryastu māriṣaḥ	(1.7.436) ambA mAtA-aTa bAlA syAt-vAsUH-AryaH-tu mArizaH
   (1.7.437) attikā bhaginī jyeṣṭhā niṣṭhā nirvahaṇe same	(1.7.437) attikA BaginI jyezWA nizWA nirvahaNe same
   (1.7.438) haṇḍe hañje halāhvāne nīcāṃ ceṭīṃ sakhīṃ prati	(1.7.438) haNxe haQje hala-AhvAne nIcAm cewIm saKIm prati
   (1.7.439) aṅgahāro 'ṅgavikṣepo vyañjakābhinayau samau	(1.7.439) aFgahAraH aFga-vikzepaH vyaQjaka-aBinayO samO
   (1.7.440) nirvṛtte tvaṅgasattvābhyāṃ dve triṣvāṅgikasāttvike	(1.7.440) nirvRtte tu-aFga-sattvAByAm dve trizu-AFgika-sAttvike
   (1.7.441) śṛṅgāravīrakaruṇādbhutahāsyabhayānakāḥ	(1.7.441) SRFgAra-vIra-karuNa-adButa-hAsya-BayAnakAH
   (1.7.442) bībhatsaraudrau ca rasāḥ śṛṅgāraḥ śucirujjvalaḥ	(1.7.442) bIBatsa-rOdrO ca rasAH SRFgAraH SuciH-ujjvalaH
   (1.7.443) utsāhavardhano vīraḥ kāruṇyaṃ karuṇā ghṛṇā	(1.7.443) utsAha-varDanaH vIraH kAruNyam karuNA GRNA
   (1.7.444) kṛpā dayānukampā syādanukrośo 'pyatho hasaḥ	(1.7.444) kRpA dayA-anukampA syAt-anukroSaH api-aTo hasaH
   (1.7.445) hāso hāsyaṃ ca bībhatsaṃ vikṛtaṃ triṣvidaṃ dvayam	(1.7.445) hAsaH hAsyam ca bIBatsam vikRtam trizu-idam dvayam
   (1.7.446) vismayo 'dbhutamāścaryaṃ citramapyatha bhairavam	(1.7.446) vismayaH adButam-AScaryam citram-api-aTa BEravam
   (1.7.447) dāruṇaṃ bhīṣaṇaṃ bhīṣmaṃ ghoraṃ bhīmaṃ bhayānakam	(1.7.447) dAruNam BIzaNam BIzmam Goram BImam BayAnakam
   (1.7.448) bhayaṅkaraṃ pratibhayaṃ raudraṃ tūgramamī triṣu	(1.7.448) BayaFkaram pratiBayam rOdram tu-ugram-amI trizu
   (1.7.449) caturdaśa darastrāso bhītirbhīḥ sādhvasaṃ bhayam	(1.7.449) caturdaSa daraH-trAsaH BItiH-BIH sADvasam Bayam
   (1.7.450) vikāro mānaso bhāvo 'nubhāvo bhāvabodhakaḥ	(1.7.450) vikAraH mAnasaH BAvaH anuBAvaH BAva-boDakaH
   (1.7.451) garvo 'bhimāno 'haṅkāro mānaścittasamunnatiḥ	(1.7.451) garvaH aBimAnaH ahaFkAraH mAnaH-citta-samunnatiH
   (1.7.452) darpo 'valoko 'vaṣṭambhaścittodrekaḥ smayo madaḥ	(1.7.452) darpaH avalokaH avazwamBaH-citta-udrekaH smayaH madaH
   (1.7.453) anādaraḥ paribhavaḥ parībhāvastiraskriyā	(1.7.453) anAdaraH pariBavaH parIBAvaH-tiraskriyA
   (1.7.454) rīḍhāvamānanāvajñāvahelanamasūrkṣaṇam	(1.7.454) rIXa-avamAnana-avajQAvahelanam-asUrkzaNam
   (1.7.455) mandākṣaṃ hrīstrapā vrīḍā lajjā sāpatrapānyataḥ	(1.7.455) manda-akzam hrIH-trapA vrIxA lajjA sa-apatrapA-anyatas-
   (1.7.456) kṣāntistitikṣābhidhyā tu parasya viṣaye spṛhā	(1.7.456) kzAntiH-titikzA-aBiDyA tu parasya vizaye spRhA
   (1.7.457) akṣāntirīrṣyāsūyā tu doṣāropo guṇeṣvapi	(1.7.457) akzAntiH-IrzyA-asUyA tu doza-AropaH guNezu-api
   (1.7.458) vairaṃ virodho vidveṣo manyuśokau tu śuk striyām	(1.7.458) vEram viroDaH vidvezaH manyu-SokO tu Suc striyAm
   (1.7.459) paścāttāpo 'nutāpaśca vipratīsāra ityapi	(1.7.459) paScAttApaH anutApaH-ca vipratIsAraH iti-api
   (1.7.460) kopakrodhāmarṣaroṣapratighā ruṭ kṛdhau striyau	(1.7.460) kopa-kroDa-amarza-roza-pratiGA ruz kRDO striyO
   (1.7.461) śucau tu carite śīlamunmādaścittavibhramaḥ	(1.7.461) SucO tu carite SIlam-unmAdaH-citta-viBramaH
   (1.7.462) premā nā priyatā hārdaṃ premasneho 'tha dohadam	(1.7.462) premA nA priya-tA hArdam prema-snehaH aTa dohadam
   (1.7.463) icchā kāṅkṣā spṛhehā tṛḍ vāñchā lipsā manorathaḥ	(1.7.463) icCA kAFkzA spRhA-IhA tRz vAQCA lipsA manoraTaH
   (1.7.464) kāmo 'bhilāṣastarṣaśca so 'tyarthaṃ lālasā dvayoḥ	(1.7.464) kAmaH aBilAzaH-tarzaH-ca saH atyarTam lAlasA dvayoH
   (1.7.465) upādhirnā dharmacintā puṃsyādhirmānasī vyathā	(1.7.465) upADiH-nA Darma-cintA puMsi-ADiH-mAnasI vyaTA
   (1.7.466) syāccintā smṛtirādhyānamutkaṇṭhotkalike same	(1.7.466) syAt-cintA smRtiH-ADyAnam-utkaNWa-utkalike same
   (1.7.467) utsāho 'dhyavasāyaḥ syāt sa vīryamatiśaktibhāk	(1.7.467) utsAhaH aDyavasAyaH syAt sa vIryam-ati-Sakti-BAj-
   (1.7.468) kapaṭo 'strī vyājadambhopadhayaś chadmakaitave	(1.7.468) kapawaH astrI vyAjadamBa-upaDayaH Cadma-kEtave
   (1.7.469) kusṛtirnikṛtiḥ śāṭhyaṃ pramādo 'navadhānatā	(1.7.469) kusRtiH-nikRtiH SAWyam pramAdaH anavaDAna-tA
   (1.7.470) kautūhalaṃ kautukaṃ ca kutukaṃ ca kutūhalam	(1.7.470) kOtUhalam kOtukam ca kutukam ca kutUhalam
   (1.7.471) strīṇāṃ vilāsabibbokavibhramā lalitaṃ tathā	(1.7.471) strINAm vilAsa-bibboka-viBramA lalitam taTA
   (1.7.472) helā līletyamī hāvāḥkriyāḥ śṛṅgārabhāvajāḥ	(1.7.472) helA lIlA-iti-amI ha-AvAH-kriyAH SRFgAra-BAva-jAH
   (1.7.473) dravakeliparīhāsāḥ krīḍā līlā ca narma ca	(1.7.473) drava-keli-parIhAsAH krIxA lIlA ca narma ca
   (1.7.474) vyājo 'padeśo lakṣyaṃ ca krīḍā khelā ca kūrdanam	(1.7.474) vyAjaH apadeSaH lakzyam ca krIxA KelA ca kUrdanam
   (1.7.475) gharmo nidāghaḥ svedaḥ syātpralayo naṣṭaceṣṭatā	(1.7.475) GarmaH nidAGaH svedaH syAt-pralayaH nazwa-cezwa-tA
   (1.7.476) avahitthākāraguptiḥ samau saṃvegasaṃbhramau	(1.7.476) avahitTa-AkAra-guptiH samO saMvega-saMBramO
   (1.7.477) syādācchuritakaṃ hāsaḥ sotprāsaḥ sa manāk smitam	(1.7.477) syAt-AcCuritakam hAsaH sa-utprAsaH sa manAk smitam
   (1.7.478) madhyamaḥ syādvihasitaṃ romāñco romaharṣaṇam	(1.7.478) maDyamaH syAt-vihasitam romAQcaH roma-harzaNam
   (1.7.479) kranditaṃ ruditam kruṣṭaṃ jṛmbhastu triṣu jṛmbhaṇam	(1.7.479) kranditam ruditam kruzwam jRmBaH-tu trizu jRmBaNam
   (1.7.480) vipralambho visaṃvādo riṅgaṇaṃ skhalanaṃ same	(1.7.480) vipralamBaH visaMvAdaH riFgaNam sKalanam same
   (1.7.481) syānnidrā śayanaṃ svāpaḥ svapnaḥ saṃveśa ityapi	(1.7.481) syAt-nidrA Sayanam svApaH svapnaH saMveSaH iti-api
   (1.7.482) tandrī pramīlā bhrakuṭirbhrukuṭirbhrūkuṭiḥ striyām	(1.7.482) tandrI pramIlA BrakuwiH-BrukuwiH-BrUkuwiH striyAm
   (1.7.483) adṛṣṭiḥ syādasaumye 'kṣṇi saṃsiddhiprakṛtī tvime	(1.7.483) adRzwiH syAt-asOmye akzNi saMsidDi-prakRtI tu-ime
   (1.7.484) svarūpaṃ ca svabhāvaśca nisargaścātha vepathuḥ	(1.7.484) svarUpam ca svaBAvaH-ca nisargaH-ca-aTa vepaTuH
   (1.7.485) kampo 'tha kṣaṇa uddharṣo maha uddhava utsavaḥ	(1.7.485) kampaH aTa kzaNaH udDarzaH mahe udDavaH utsavaH
   pātālabhogivargaḥ}	pAtAla-Bogi-vargaH}
   (1.8.486) adhobhuvanapātālaṃ balisadma rasātalam	(1.8.486) aDas-Buvana-pAtAlam bali-sadma rasAtalam
   (1.8.487) nāgaloko 'tha kuharaṃ suṣiraṃ vivaraṃ bilam	(1.8.487) nAga-lokaH aTa kuharam suziram vivaram bilam
   (1.8.488) chidraṃ nirvyathanaṃ rokaṃ randhraṃ śvabhraṃ vapā suṣiḥ	(1.8.488) Cidram nirvyaTanam rokam ranDram SvaBram vapA suziH
   (1.8.489) gartāvaṭau bhuvi śvabhre sarandhre suṣiraṃ triṣu	(1.8.489) garta-avawO Buvi SvaBre sa-ranDre suziram trizu
   (1.8.490) andhakāro 'striyāṃ dhvāntaṃ tamisraṃ timiraṃ tamaḥ	(1.8.490) anDakAraH astriyAm DvAntam tamisram timiram tamaH
   (1.8.491) dhvānte gāḍhe 'ndhatamasaṃ kṣīṇe 'vatamasaṃ tamaḥ	(1.8.491) DvAnte gAXe anDatamasam kzINe avatamasam tamaH
   (1.8.492) viṣvaksaṃtamasaṃ nāgāḥ kādraveyāstadīśvare	(1.8.492) vizvaksaMtamasam nAgAH kAdraveyAH-tad-ISvare
   (1.8.493) śeṣo 'nanto vāsukistu sarparājo 'tha gonase	(1.8.493) SezaH anantaH vAsukiH-tu sarpa-rAjaH aTa gonase
   (1.8.494) tilitsaḥ syādajagare śayurvāhasa ityubhau	(1.8.494) tilitsaH syAt-ajagare SayuH-vAhasaH iti-uBO
   (1.8.495) alagardo jalavyālaḥ samau rājilaḍuṇḍumau	(1.8.495) alagardaH jala-vyAlaH samO rAjila-xuNxumO
   (1.8.496) māludhāno mātulāhirnirmukto muktakañcukaḥ	(1.8.496) mAluDAnaH mAtula-ahiH-nirmuktaH mukta-kaQcukaH
   (1.8.497) sarpaḥ pṛdākurbhujago bhujaṅgo 'hirbhujaṅgamaḥ	(1.8.497) sarpaH pRdAkuH-BujagaH BujaFgaH ahiH-BujaFgamaH
   (1.8.498) āśīviṣo viṣadharaścakrī vyālaḥ sarīsṛpaḥ	(1.8.498) ASIvizaH vizaDaraH-cakrI vyAlaH sarIsRpaH
   (1.8.499) kuṇḍalī gūḍhapāccakṣuḥśravāḥ kākodaraḥ phaṇī	(1.8.499) kuNxalI gUXapAd-cakzuHSravAH kAkodaraH PaNI
   (1.8.500) darvīkaro dīrghapṛṣṭho dandaśūko bileśayaḥ	(1.8.500) darvIkaraH dIrGapRzWaH dandaSUkaH bileSayaH
   (1.8.501) uragaḥ pannago bhogī jihmagaḥ pavanāśanaḥ	(1.8.501) uragaH pannagaH BogI jihma-gaH pavanASanaH
   (1.8.502) lelihāno dvirasano gokarṇaḥ kañcukī tathā	(1.8.502) lelihAnaH dvirasanaH gokarNaH kaQcukI taTA
   (1.8.503) kumbhīnasaḥ phaṇadharo harirbhogadharastathā	(1.8.503) kumBInasaH PaNaDaraH hariH-Boga-DaraH-taTA
   (1.8.504) aheḥ śarīraṃ bhogaḥ syādāśīrapyahidaṃṣṭrikā	(1.8.504) aheH SarIram BogaH syAt-ASIH-api-ahidaMzwrikA
   (1.8.505) triṣvāheyaṃ viṣāsthyādi sphaṭāyāṃ tu phaṇā dvayoḥ	(1.8.505) trizu-Aheyam viza-asTi-Adi sPawAyAm tu PaNA dvayoH
   (1.8.506) samau kañcukanirmokau kṣveḍastu garalaṃ viṣam	(1.8.506) samO kaQcuka-nirmokO kzvexaH-tu garalam vizam
   (1.8.507) puṃsi klībe ca kākolakālakūṭahalāhalāḥ	(1.8.507) puMsi klIbe ca kAkola-kAlakUwa-halAhalAH
   (1.8.508) saurāṣṭrikaḥ śauklikeyo brahmaputraḥ pradīpanaḥ	(1.8.508) sOrAzwrikaH SOklikeyaH brahma-putraH pradIpanaH
   (1.8.509) dārado vatsanābhaśca viṣabhedā amī nava	(1.8.509) dAradaH vatsanABaH-ca viza-BedAH amI nava
   (1.8.510) viṣavaidyo jāṅguliko vyālagrāhyahituṇḍikaḥ	(1.8.510) viza-vEdyaH jAFgulikaH vyAla-grAhI-a-hituNxikaH
   narakavargaḥ}	naraka-vargaH}
   (1.9.511) syānnārakastu narako nirayo durgatiḥ striyām	(1.9.511) syAt-nArakaH-tu narakaH nirayaH durgatiH striyAm
   (1.9.512) tadbhedāstapanāvīcimahārauravarauravāḥ	(1.9.512) tad-BedAH-tapana-avIci-mahArOrava-rOravAH
   (1.9.513) saṃghātaḥ kālasūtraṃ cetyādyāḥ sattvāstu nārakāḥ	(1.9.513) saMGAtaH kAlasUtram ca-ityAdyAH sattvAH-tu nArakAH
   (1.9.514) pretā vaitaraṇī sindhuḥ syādalakṣmīstu nirrtiḥ	(1.9.514) pretA vEtaraNI sinDuH syAt-alakzmIH-tu nirrtiH
   (1.9.515) viṣṭirājūḥ kāraṇā tu yātanā tīvravedanā	(1.9.515) vizwi-rAjUH kAraNA tu yAtanA tIvra-vedanA
   (1.9.516) pīḍā bādhā vyathā duḥkhamāmanasyaṃ prasūtijam	(1.9.516) pIxA bADA vyaTA duHKam-Amanasyam prasUti-jam
   (1.9.517) syātkaṣṭaṃ kṛcchramābhīlaṃ triṣveṣāṃ bhedyagāmi yat	(1.9.517) syAt-kazwam kRcCram-ABIlam trizu-ezAm Bedya-gAmi yat-
   vārivargaḥ}	vArivargaH}
   (1.10.518) samudro 'bdhirakūpāraḥ pārāvāraḥ saritpatiḥ	(1.10.518) samudraH abDiH-akUpAraH pArAvAraH saritpatiH
   (1.10.519) udanvānudadhiḥ sindhuḥ sarasvānsāgaro 'rṇavaḥ	(1.10.519) udanvAn-udaDiH sinDuH sarasvAn-sAgaraH arNavaH
   (1.10.520) ratnākaro jalanidhiryādaḥpatirapāmpatiḥ	(1.10.520) ratna-AkaraH jalaniDiH-yAdaHpatiH-apAmpatiH
   (1.10.521) tasya prabhedāḥ kṣīrodo lavaṇodastathāpare	(1.10.521) tasya praBedAH kzIrodaH lavaNodaH-taTA-apare
   (1.10.522) āpaḥ strī bhūmni vārvāri salilaṃ kamalaṃ jalaṃ	(1.10.522) ApaH strI BUmni vArvAri salilam kamalam jalam
   (1.10.523) payaḥ kīlālamamṛtaṃ jīvanaṃ bhuvanaṃ vanam	(1.10.523) payaH kIlAlam-amRtam jIvanam Buvanam vanam
   (1.10.524) kabandhamudakaṃ pāthaḥ puṣkaraṃ sarvatomukham	(1.10.524) kabanDam-udakam pATaH puzkaram sarvatomuKam
   (1.10.525) ambhorṇastoyapānīyanīrakṣīro 'mbuśambaram	(1.10.525) amBa-UrNaH-toya-pAnIya-nIrakzIraH ambu-Sambaram
   (1.10.526) meghapuṣpaṃ ghanarasastriṣu dve āpyamammayam	(1.10.526) meGapuzpam Gana-rasaH-trizu dve Api-am-ap-mayam
   (1.10.527) bhaṅgastaraṅga ūrmirvā striyāṃ vīcirathormiṣu	(1.10.527) BaFgaH-taraFgaH UrmiH-vA striyAm vIci-raTa-Urmizu
   (1.10.528) mahatsūllolakallolau syādāvarto 'mbhasāṃ bhramaḥ	(1.10.528) mahatsu-ullola-kallolO syAt-AvartaH amBasAm BramaH
   (1.10.529) pṛṣanti bindupṛṣatāḥ pumāṃso vipruṣaḥ striyām	(1.10.529) pRzanti bindu-pRzatAH pumAMsaH vipruzaH striyAm
   (1.10.530) cakrāṇi puṭabhedāḥ syurbhramāśca jalanirgamāḥ	(1.10.530) cakrANi puwa-BedAH syuH-BramAH-ca jala-nirgamAH
   (1.10.531) kūlaṃ rodhaśca tīraṃ ca pratīraṃ ca taṭaṃ triṣu	(1.10.531) kUlam roDaH-ca tIram ca pratIram ca tawam trizu
   (1.10.532) pārāvāre parārvācī tīre pātraṃ tadantaram	(1.10.532) pArAvAre parArvAcI tIre pAtram tad-antaram
   (1.10.533) dvīpo 'striyāmantarīpaṃ yadantarvāriṇastaṭam	(1.10.533) dvIpaH astriyAm-antarIpam yat-antar-vAriNaH-tawam
   (1.10.534) toyotthitaṃ tatpulinaṃ saikataṃ sikatāmayam	(1.10.534) toya-utTitam tat-pulinam sEkatam sikatA-mayam
   (1.10.535) niṣadvarastu jambālaḥ paṅko 'strī śādakardamau	(1.10.535) nizadvaraH-tu jambAlaH paFkaH astrI SAda-kardamO
   (1.10.536) jalocchvāsāḥ parīvāhāḥ kūpakāstu vidārakāḥ	(1.10.536) jala-ucCvAsAH parIvAhAH kUpakAH-tu vidArakAH
   (1.10.537) nāvyaṃ triliṅgaṃ nautārye striyāṃ naustaraṇistariḥ	(1.10.537) nAvyam tri-liFgam nOtArye striyAm nOH-taraNiH-tariH
   (1.10.538) uḍupaṃ tu plavaḥ kolaḥ sroto 'mbusaraṇaṃ svataḥ	(1.10.538) uxupam tu plavaH kolaH srotaH ambu-saraNam svatas-
   (1.10.539) ātarastarapaṇyaṃ syād droṇī kāṣṭāmbuvāhinī	(1.10.539) AtaraH-tarapaNyam syAt droNI kAzwa-ambuvAhinI
   (1.10.540) sāṃyātrikaḥ potavaṇik karṇadhārastu nāvikaḥ	(1.10.540) sAMyAtrikaH potavaNij karNaDAraH-tu nAvikaH
   (1.10.541) niyāmakāḥ potavāhāḥ kūpako guṇavṛkṣakaḥ	(1.10.541) niyAmakAH pota-vAhAH kUpakaH guNavRkzakaH
   (1.10.542) naukādaṇḍaḥ kṣepaṇī syādaritraṃ kenipātakaḥ	(1.10.542) nOkAdaNxaH kzepaNI syAt-aritram kenipAtakaH
   (1.10.543) abhriḥ strī kāṣṭakuddālaḥ sekapātraṃ tu secanam	(1.10.543) aBriH strI kA-azwa-kuddAlaH seka-pAtram tu secanam
   (1.10.544) klībe 'rdhanāvaṃ nāvo 'rdhe 'tītanauke 'tinu triṣu	(1.10.544) klIbe arDa-nAvam nAvaH arDe atIta-nOke atinu trizu
   (1.10.545) triṣvāgādhātprasanno 'cchaḥ kaluṣo 'naccha āvilaḥ	(1.10.545) trizu-AgADAt-prasannaH acCaH kaluzaH anacCaH AvilaH
   (1.10.546) nimnaṃ gabhīraṃ gambhīramuttānaṃ tadviparyaye	(1.10.546) nimnam gaBIram gamBIram-uttAnam tad-viparyaye
   (1.10.547) agādhamatalasparśe kaivarte dāśadhīvarau	(1.10.547) agADamatala-sparSe kEvarte dASa-DIvarO
   (1.10.548) ānāyaḥ puṃsi jālaṃ syācchaṇasūtraṃ pavitrakam	(1.10.548) AnAyaH puMsi jAlam syAt-SaNa-sUtram pavitrakam
   (1.10.549) matsyādhānī kuveṇī syād baḍiśaṃ matsyavedhanam	(1.10.549) matsyADAnI kuveNI syAt baxiSam matsya-veDanam
   (1.10.550) pṛthuromā jhaṣo matsyo mīno vaisāriṇo 'ṇḍajaḥ	(1.10.550) pRTuromA JazaH matsyaH mInaH vEsAriNaH aNxajaH
   (1.10.551) visāraḥ śakulī cātha gaḍakaḥ śakulārbhakaḥ	(1.10.551) visAraH SakulI ca-aTa gaxakaH Sakula-arBakaH
   (1.10.552) sahasradaṃṣṭraḥ pāṭhīna ulūpī śiśukaḥ samau	(1.10.552) sahasradaMzwraH pAWInaH ulUpI SiSukaH samO
   (1.10.553) nalamīnaścilicimaḥ proṣṭhī tu śapharī dvayoḥ	(1.10.553) nalamInaH-cilicimaH prozWI tu SaParI dvayoH
   (1.10.554) kṣudrāṇḍamatsyasaṃghātaḥ potādhānamatho jhaṣāḥ	(1.10.554) kzudra-aNxa-matsya-saMGAtaH pota-ADAnam-aTo JazAH
   (1.10.555) rohito madguraḥ śālo rājīvaḥ śakulastimiḥ	(1.10.555) rohitaH madguraH SAlaH rAjIvaH SakulaH-timiH
   (1.10.556) timiṅgalādayaścātha yādāṃsi jalajantavaḥ	(1.10.556) timiFgala-AdayaH-ca-aTa yAdAMsi jala-jantavaH
   (1.10.557) tadbhedāḥ śiśumārodraśaṅkavo makarādayaḥ	(1.10.557) tad-BedAH SiSumAra-udra-SaFkavaH makara-AdayaH
   (1.10.558) syātkulīraḥ karkaṭakaḥ kūrme kamaṭhakacchapau	(1.10.558) syAt-kulIraH karkawakaH kUrme kamaWa-kacCapO
   (1.10.559) grāho 'vahāro nakrastu kumbhīro 'tha mahīlatā	(1.10.559) grAhaH avahAraH nakraH-tu kumBIraH aTa mahIlatA
   (1.10.560) gaṇḍūpadaḥ kiñculako nihākā godhikā same	(1.10.560) gaNxUpadaH kiQculakaH nihAkA goDikA same
   (1.10.561) raktapā tu jalaukāyāṃ striyāṃ bhūmni jalaukasaḥ	(1.10.561) raktapA tu jalOkAyAm striyAm BUmni jalOkasaH
   (1.10.562) muktāsphoṭaḥ striyāṃ śuktiḥ śaṅkhaḥ syātkamburastriyau	(1.10.562) muktAsPowaH striyAm SuktiH SaFKaH syAt-kambuH-astriyO
   (1.10.563) kṣudraśaṅkhāḥ śaṅkhanakhāḥ śambūkā jalaśuktayaḥ	(1.10.563) kzudra-SaFKAH SaFKa-naKAH SambUkAH jalaSuktayaH
   (1.10.564) bheke maṇḍūkavarṣābhūśālūraplavadardurāḥ	(1.10.564) Beke maNxUka-varzABU-SAlUra-plava-dardurAH
   (1.10.565) śilī gaṇḍūpadī bhekī varṣābhvī kamaṭhī ḍuliḥ	(1.10.565) SilI gaNxUpadI BekI varzABvI kamaWI xuliH
   (1.10.566) madgurasya priyā śṛṅgī durnāmā dīrghakośikā	(1.10.566) madgurasya priyA SRFgI durnAmA dIrGakoSikA
   (1.10.567) jalāśayā jalādhārāstatrāgādhajalo hradaḥ	(1.10.567) jalASayAH jalADArAH-tatra-agADa-jalaH hradaH
   (1.10.568) āhāvastu nipānaṃ syādupakūpajalāśaye	(1.10.568) AhAvaH-tu nipAnam syAt-upakUpa-jalASaye
   (1.10.569) puṃsyevāndhuḥ prahiḥ kūpa udapānṃ tu puṃsi vā	(1.10.569) puMsi-eva-anDuH prahiH kUpaH udapAnm tu puMsi vA
   (1.10.570) nemistrikāsya vīnāho mukhabandhanamasya yat	(1.10.570) nemiH-trikA-asya vInAhaH muKa-banDanam-asya yat-
   (1.10.571) puṣkariṇyāṃ tu khātaṃ syādakhātaṃ devakhātakam	(1.10.571) puzkariNyAm tu KAtam syAt-aKAtam devaKAtakam
   (1.10.572) padmākarastaḍāgo 'strī kāsāraḥ sarasī saraḥ	(1.10.572) padma-AkaraH-taxAgaH astrI kAsAraH sarasI saraH
   (1.10.573) veśantaḥ palvalaṃ cālpasaro vāpī tu dīrghikā	(1.10.573) veSantaH palvalam ca-alpa-saraH vApI tu dIrGikA
   (1.10.574) kheyaṃ tu parikhādhārastvambhasāṃ yatra dhāraṇam	(1.10.574) Ka-iyam tu pariKA-ADAraH-tu-amBasAm yatra DAraNam
   (1.10.575) syādālavālamāvālamāvāpo 'tha nadī sarit	(1.10.575) syAt-AlavAlam-AvAlam-AvApaH aTa nadI sarit-
   (1.10.576) taraṅgiṇī śaivalinī taṭinī hrādinī dhunī	(1.10.576) taraFgiNI SEvalinI tawinI hrAdinI DunI
   (1.10.577) srotasvinī dvīpavatī sravantī nimnagāpagā	(1.10.577) srotasvinI dvIpavatI sravantI nimnagA-ApagA
   (1.10.578) kūlaṅkaṣā nirjhariṇī rodhovakrā sarasvatī	(1.10.578) kUlaFkazA nirJariNI roDovakrA sarasvatI
   (1.10.579) gaṅgā viṣṇupadī jahnutanayā suranimnagā	(1.10.579) gaFgA vizNupadI jahnu-tanayA sura-nimnagA
   (1.10.580) bhāgīrathī tripathagā trisrotā bhīṣmasūrapi	(1.10.580) BAgIraTI tripaTagA tri-srotA BIzmasUH-api
   (1.10.581) kālindī sūryatanayā yamunā śamanasvasā	(1.10.581) kAlindI sUrya-tanayA yamunA SamanasvasA
   (1.10.582) revā tu narmadā somodbhavā mekalakanyakā	(1.10.582) revA tu narmadA somodBavA mekala-kanyakA
   (1.10.583) karatoyā sadānīrā bāhudā saitavāhinī	(1.10.583) karatoyA sadAnIrA bAhudA sA-etavAhinI
   (1.10.584) śatadrustu śutudriḥ syādvipāśā tu vipāṭ striyām	(1.10.584) SatadruH-tu SutudriH syAt-vipASA tu vipAj striyAm
   (1.10.585) śoṇo hiraṇyavāhaḥ syātkulyālpā kṛtrimā sarit	(1.10.585) SoNaH hiraNyavAhaH syAt-kulyA-alpA kRtrimA sarit-
   (1.10.586) śarāvatī vetravatī candrabhāgā sarasvatī	(1.10.586) SarAvatI vetravatI candraBAgA sarasvatI
   (1.10.587) kāverī sarito 'nyāśca sambhedaḥ sindhusaṅgamaḥ	(1.10.587) kAverI saritaH anyAH-ca samBedaH sinDu-saFgamaH
   (1.10.588) dvayoḥ praṇālī payasaḥ padavyāṃ triṣu tūttarau	(1.10.588) dvayoH praNAlI payasaH padavyAm trizu tu-uttarO
   (1.10.589) devikāyāṃ sarayvāṃ ca bhave dāvikasāravau	(1.10.589) devikAyAm sarayvAm ca Bave dAvika-sAravO
   (1.10.590) saugandhikaṃ tu kalhāraṃ hallakaṃ raktasandhyakam	(1.10.590) sOganDikam tu kalhAram hallakam rakta-sanDyakam
   (1.10.591) syādutpalaṃ kuvalayamatha nīlāmbujanma ca	(1.10.591) syAt-utpalam kuvalayam-aTa nIlAmbujanma ca
   (1.10.592) indīvaraṃ ca nīle 'sminsite kumudakairave	(1.10.592) indIvaram ca nIle asmin-site kumuda-kErave
   (1.10.593) śālūkameṣāṃ kandaḥ syādvāriparṇī tu kumbhikā	(1.10.593) SAlUkam-ezAm kandaH syAt-vAriparNI tu kumBikA
   (1.10.594) jalanīlī tu śaivālaṃ śaivalo 'tha kumudvatī	(1.10.594) jalanIlI tu SEvAlam SEvalaH aTa kumudvatI
   (1.10.595) kumudinyāṃ nalinyāṃ tu visinīpadminīmukhāḥ	(1.10.595) kumudinyAm nalinyAm tu visinI-padminI-muKAH
   (1.10.596) vā puṃsi padmaṃ nalinamaravindaṃ mahotpalam	(1.10.596) vA puMsi padmam nalinam-aravindam mahA-utpalam
   (1.10.597) sahasrapatraṃ kamalaṃ śatapatraṃ kuśeśayam	(1.10.597) sahasra-patram kamalam Satapatram kuSeSayam
   (1.10.598) paṅkeruhaṃ tāmarasaṃ sārasaṃ sarasīruham	(1.10.598) paFkeruham tAmarasam sArasam sarasIruham
   (1.10.599) bisaprasūnarājīvapuṣkarāmbhoruhāṇi ca	(1.10.599) bisa-prasUna-rAjIva-puzkara-amBoruhANi ca
   (1.10.600) puṇḍarīkaṃ sitāmbhojamatha raktasaroruhe	(1.10.600) puNxarIkam sitA-amBojam-aTa rakta-saroruhe
   (1.10.601) raktotpalaṃ kokanadaṃ nālo nālamathāstriyām	(1.10.601) rakta-utpalam kokanadam nAlaH nAlam-aTa-astriyAm
   (1.10.602) mṛṇālaṃ bisamabjādikadambe khaṇḍamastriyām	(1.10.602) mRNAlam bisam-abja-Adi-kadambe KaNxam-astriyAm
   (1.10.603) karahāṭaḥ śiphākandaḥ kiñjalkaḥ kesaro 'striyām	(1.10.603) karahAwaH SiPA-kandaH kiQjalkaH kesaraH astriyAm
   (1.10.604) saṃvartikā navadalaṃ bījakośo varāṭakaḥ	(1.10.604) saMvartikA nava-dalam bIja-koSaH varAwakaH
   kāṇḍasamāptiḥ	kANxa-samAptiH
   (1.11.605) uktaṃ svarvyomadikkāladhīśabdādi sanāṭyakam	(1.11.605) uktam svar-vyoma-diS-kAla-DI-Sabda-Adi sa-nAwyakam
   (1.11.606) pātālabhoginarakaṃ vāri caiṣāṃ ca saṅgatam	(1.11.606) pAtAla-Bogi-narakam vAri ca-ezAm ca saFgatam
   (1.11.607) ityamarasiṃhakṛtau nāmaliṅgānuśāsane	(1.11.607) iti-amara-siMha-kRtO nAma-liFga-anuSAsane
   (1.11.608) svarādikāṇḍaḥ prathamaḥ sāṅga eva samarthitaḥ	(1.11.608) svara-Adi-kANxaH praTamaH sAFgaH eva samarTitaH
