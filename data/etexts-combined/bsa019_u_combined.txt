   // namo mañjuśriye kumārabhūtāya //	// namaH maQju Sriye kumAra BUtAya //
   ācāryavasubandhupraṇītaḥ	AcArya vasu banDu praNItaH
   Trisvabhāvanirdeśaḥ (Tsn)	Tri svaBAva nirdeSaH (Tsn)
   kalpitaḥ paratantraśca pariniṣpanna eva ca /	kalpitaH paratantraH ca parinizpannaH eva ca /
   trayaḥ svabhāvā dhīrāṇāṃ gambhīrajñeyamiṣyate // Tsn_1 //	trayaH svaBAvAH DIrANAm gamBIra jQeyam izyate // Tsn_1 //
   yat khyāti paratantro 'sau yathā khyāti sa kalpitaḥ /	yat KyAti paratantraH asO yaTA KyAti sa kalpitaH /
   pratyayādhīnavṛttitvāt kalpanāmātrabhāvataḥ // Tsn_2 //	pratyaya aDIna vRtti tvAt kalpanA mAtra BAvataH // Ts= _2 //
   tasya khyāturyathākhyānaṃ yā sadāvidyamānatā /	tasya KyAtuH yaTA AKyAnam yA sadA avidyamAna tA /
   jñeyaḥ sa pariniṣpannasvabhāvo 'nanyathātvataḥ // Tsn_3 //	jQeyaH sa parinizpanna svaBAvaH ananyaTAtvataH // Tsn_3 //
   tatra kiṃ khyātyasatkalpaḥ kathaṃ khyāti dvayātmanā /	tatra kim KyAti asat kalpaH kaTam KyAti dvaya AtmanA /
   tasya kā nāstitā tena yā tatrādvayadharmatā // Tsn_4 //	tasya kA na astitA tena yA tatra advaya DarmatA // Ts= _4 //
   asatkalpo 'tra kaścittaṃ yatastena hi kalpyate /	asat kalpaH atra kaScid tam yatas tena hi kalpyate /
   yathā ca kalpayatyartha tathātyantaṃ na vidyate // Tsn_5 //	yaTA ca kalpayati arTa taTA atyantam na vidyate // Tsn_5 //
   taddhetuphalabhāvena cittaṃ dvividhamiṣyate /	tad hetu Pala BAvena cittam dviviDam izyate /
   yadālayākhyaṃ vijñānaṃ pravṛttyākhyaṃ ca saptadhā // Tsn_6 //	yadAlaya AKyam vijQAnam pravRtti AKyam ca saptaDA // Tsn_6 //
   saṃkleśavāsanābījaiścitatvāccittamucyate /	saMkleSa vAsanA bIjEH cita tvAt cittam ucyate /
   cittamādyaṃ dvitīyaṃ tu citrākārapravṛttitaḥ // Tsn_7 //	cittam Adyam dvitIyam tu citra AkAra pravRttitaH // Ts= _7 //
   samāsato 'bhūtakalpaḥ sa caiṣa trividho mataḥ /	samAsatas aBUta kalpaH sa ca eza triviDaH mataH /
   vaipākikastathā naimittiko 'nyaḥ prātibhāsikaḥ // Tsn_8 //	vEpAkikaH taTA nEmittikaH anyaH prAtiBAsikaH // Tsn_8 //
   prathamo mūlavijñānaṃ tadvipākātmakaṃ yataḥ /	praTamaH mUla vijQAnam tad vipAka Atmakam yatas /
   anyaḥ pravṛttivijñānaṃ dṛśyadṛgvittivṛttitaḥ // Tsn_9 //	anyaH pravRtti vijQAnam dRSya dRS vitti vRttitaH // Tsn_9 //
   sadasattvād dvayaikatvāt saṃkleśavyavadānayoḥ /	sat asat tvAt dvaya eka tvAt saMkleSa vyavadAnayoH /
   lakṣaṇābhedataśceṣṭā svabhāvānāṃ gaṃbhīratā // Tsn_10 //	lakzaNa aBedataH cezwA svaBAvAnAm gaMBIra tA // Tsn_10 //
   sattvena gṛhyate yasmādatyantābhāva eva ca /	sattvena gRhyate yasmAt atyanta aBAvaH eva ca /
   svabhāvaḥ kalpitastena sadasallakṣaṇo mataḥ // Tsn_11 //	svaBAvaH kalpitaH tena sat asat lakzaNaH mataH // Tsn_11 //
   vidyate bhrāntibhāvena yathākhyānaṃ na vidyate /	vidyate BrAnti BAvena yaTA AKyAnam na vidyate /
   paratantro yatastena sadasallakṣaṇo mataḥ // Tsn_12 //	paratantraH yatas tena sat asat lakzaNaH mataH // Tsn_12 //
   advayatvena yaccāsti dvayasyābhāva eva ca /	advayatvena yat ca asti dvayasya aBAvaH eva ca /
   svabhāvastena niṣpannaḥ sadasallakṣaṇo mataḥ // Tsn_13 //	svaBAvaH tena nizpannaH sadasat lakzaNaH mataH // Tsn_13 //
   dvaividhyāt kalpitārthasya tadasattvaikabhāvataḥ /	dvEviDyAt kalpita arTasya tat asattva eka BAvataH /
   svabhāvaḥ kalpito bālairdvayaikatvātmako mataḥ // Tsn_14 //	svaBAvaH kalpitaH bAlEH dvaya eka tva AtmakaH mataH // Tsn_14 //
   prakhyānād dvayabhāvena bhrāntimātraikabhāvataḥ /	praKyAnAt dvaya BAvena BrAnti mAtra eka BAvataH /
   svabhāvaḥ paratantrākhyo dvayaikatvātmako mataḥ // Tsn_15 //	svaBAvaH paratantra AKyaH dvaya eka tva AtmakaH mataH // Tsn_15 //
   dvayābhāvasvabhāvatvādadvayaikasvabhāvataḥ /	dvaya aBAva svaBAva tvAt advaya eka svaBAvataH /
   svabhāvaḥ pariniṣpanno dvayaikatvātmako mataḥ // Tsn_16 //	svaBAvaH parinizpannaH dvaya eka tva AtmakaH mataH // Tsn_16 //
   kalpitaḥ paratantraśca jñeyaṃ saṃkleśalakṣaṇam /	kalpitaH paratantraH ca jQeyam saMkleSa lakzaNam /
   pariniṣpanna iṣṭastu vyavadānasya lakṣaṇam // Tsn_17 //	parinizpannaH izwaH tu vyavadAnasya lakzaNam // Tsn_17 //
   asaddvayasvabhāvatvāt tadabhāvasvabhāvataḥ /	asat dvaya svaBAva tvAt tad aBAva svaBAvataH /
   svabhāvāt kalpitājjñeyo niṣpanno 'bhinnalakṣaṇaḥ // Tsn_18 //	svaBAvAt kalpitAt jQeyaH nizpannaH aBinna lakzaNaH // Tsn_18 //
   advayatvasvabhāvatvād dvayābhāvasvabhāvataḥ /	advayatva svaBAva tvAt dvaya aBAva svaBAvataH /
   niṣpannāt kalpitaścaiva vijñeyo 'bhinnalakṣaṇaḥ // Tsn_19 //	nizpannAt kalpitaH ca eva vijQeyaH aBinna lakzaNaH // Tsn_19 //
   yathākhyānamasadbhāvāt tathāsattvasvabhāvataḥ /	yaTA AKyAnam asadBAvAt taTA sattva svaBAvataH /
   svabhāvāt paratantrākhyānniṣpanno 'bhinnalakṣaṇaḥ // Tsn_20 //	svaBAvAt paratantra AKyAn nizpannaH aBinna lakzaNaH // Tsn_20 //
   asaddvayasvabhāvatvād yathākhyānāsvabhāvataḥ /	asat dvaya svaBAva tvAt yaTA AKyAna asvaBAvataH /
   niṣpannāt paratantro 'pi vijñeyo 'bhinnalakṣaṇaḥ // Tsn_21 //	nizpannAt paratantraH api vijQeyaH aBinna lakzaNaH // Tsn_21 //
   kramabhedaḥ svabhāvānāṃ vyavahārādhikārataḥ /	krama BedaH svaBAvAnAm vyavahAra aDikArataH /
   tatpraveśādhikārācca vyutpattyarthaṃ vidhīyate // Tsn_22 //	tad praveSa aDikArAt ca vyutpatti arTam viDIyate // Tsn_22 //
   kalpito vyavahārātmā vyavahartrātmako 'paraḥ /	kalpitaH vyavahAra AtmA vyavahartra AtmakaH aparaH /
   vyavahārasamucchedasvabhāvaścānya iṣyate // Tsn_23 //	vyavahAra samucCeda svaBAvaH ca anyaH izyate // Tsn_23 //
   dvayābhāvātmakaḥ pūrvaṃ paratantraḥ praviśyate /	dvaya aBAva AtmakaH pUrvam paratantraH praviSyate /
   tataḥ praviśyate tatra kalpamātramasaddvayam // Tsn_24 //	tatas praviSyate tatra kalpa mAtram asat dvayam // Tsn_24 //
   tato dvayābhāvabhāvo niṣpanno 'tra praviśyate /	tatas dvaya aBAva BAvaH nizpannaH atra praviSyate /
   tathā hyasāveva tadā astināstīti cocyate // Tsn_25 //	taTA hi asO= eva tadA astinA asti iti ca ucyate // Tsn_25 //
   trayo 'pyete svabhāvā hi advayālambalakṣaṇāḥ /	trayaH api ete svaBAvAH hi advaya Alamba lakzaNAH /
   abhāvādatathābhāvāt tadabhāvasvabhāvataḥ // Tsn_26 //	aBAvAt ataTA BAvAt tad aBAva svaBAvataH // Tsn_26 //
   māyākṛtaṃ mantravaśāt khyāti hastyātmanā yathā /	mAyA kRtam mantra vaSAt KyAti hasti AtmanA yaTA /
   ākāramātraṃ tatrāsti hastī nāsti tu sarvathā // Tsn_27 //	AkAra mAtram tatra asti hastI na asti tu sarvaTA // Tsn_27 //
   svabhāvaḥ kalpito hastī paratantrastadākṛtiḥ /	svaBAvaH kalpitaH hastI paratantraH tad AkRtiH /
   yastatra hastyabhāvo 'sau pariniṣpanna iṣyate // Tsn_28 //	yaH tatra hasti aBAvaH asO parinizpannaH izyate // Tsn_28 //
   asatkalpastathā khyāti mūlacittād dvayātmanā /	asat kalpaH taTA KyAti mUla cittAt dvaya AtmanA /
   dvayamatyantato nāsti tatrāstyākṛtimātrakam // Tsn_29 //	dvayam atyantataH na asti tatra asti AkRti mAtrakam // Tsn_29 //
   mantravanmūlavijñānaṃ kāṣṭhavattathatā matā /	mantravat mUla vijQAnam kAzWa vat taTatA matA /
   hastyākāravadeṣṭavyo vikalpo hastivad dvayam // Tsn_30 //	hasti AkAra vadezwavyaH vikalpaH hasti vat dvayam // Tsn_30 //
   arthatattvaprativedhe yugapallakṣaṇatrayam /	arTa tattva prativeDe yugapad lakzaNa trayam /
   parijñā ca prahāṇaṃ ca prāptiśceṣṭā yathākramam // Tsn_31 //	parijQA ca prahANam ca prAptiH cezwA yaTAkramam // Tsn_31 //
   parijñānupalambho 'tra hānirakhyānamiṣyate /	parijQA anupalamBaH atra hAniH aKyAnam izyate /
   upalambhanimittā tu prāptiḥ sākṣātkriyāpi sā // Tsn_32 //	upalamBa nimittA tu prAptiH sAkzAtkriyA api sA // Tsn_32 //
   dvayasyānupalambhena dvayākāro vigacchati /	dvayasya anupalamBena dvaya AkAraH vigacCati /
   vigamāt tasya niṣpanno dvayābhāvo 'dhigamyate // Tsn_33 //	vigamAt tasya nizpannaH dvaya aBAvaH aDigamyate // Tsn_33 //
   hastino 'nupalambhaśca vigamaśca tadākṛteḥ /	hastinaH anupalamBaH ca vigamaH ca tad AkRteH /
   upalambhaśca kāṣṭhasya māyāyāṃ yugapad yathā // Tsn_34 //	upalamBaH ca kAzWasya mAyAyAm yugapad yaTA // Tsn_34 //
   viruddhadhīvāraṇatvād buddhyā vaiyarthyadarśanāt /	virudDa DIvAraNa tvAt budDyA vEyarTya darSanAt /
   jñānatrayānuvṛtteśca mokṣāpattirayatnataḥ // Tsn_35 //	jQAna traya anuvRtteH ca mokza ApattiH ayatnataH // Tsn_35 //
   cittamātropalambhena jñeyārthānupalambhatā /	cittamAtra upalamBena jQeya arTa anupalamBa tA /
   jñeyārthānupalambhena syāccittānupalambhatā // Tsn_36 //	jQeya arTa anupalamBena syAt citta anupalamBa tA // Tsn_36 //
   dvayoranupalambhena dharmadhātūpalabhbhatā /	dvayoH anupalamBena DarmaDAtu upalaBBa tA /
   dharmadhātūpalambhena syād vibhutvopalambhatā // Tsn_37 //	DarmaDAtu upalamBena syAt viBu tva upalamBa tA // Tsn_37 //
   upalabdhavibhutvaśca svaparārthaprasiddhitaḥ /	upalabDa viBu tvaH ca sva para arTa prasidDitaH /
   prāpnotyanuttarāṃ bodhiṃ dhīmān kāyatrayātmikām // Tsn_38 //	prApnoti anuttarAm boDim DImAn kAya traya AtmikAm // Tsn_38 //
   iti trisvabhāvanirdeśaḥ samāptaḥ //	iti tri svaBAva nirdeSaH samAptaH //
   kṛtirācāryavasubandhupādānāmiti //	kRtiH AcArya vasu banDu pAdAnAm iti //
