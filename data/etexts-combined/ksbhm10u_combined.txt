   //gadāparva//	//gadA-parva//
   nārāyaṇaṃ namaskṛtya naraṃ caiva narottamam /	nArAyaNam namaskRtya naram ca-eva narottamam /
   devīṃ sarasvatīṃ vyāsaṃ tato jayamudīrayet // Bhmj_10.1 //	devIm sarasvatIm vyAsam tatas jayam-udIrayet // Bhmd-_10.1 //
   tato drauṇimukhā vīrāḥ samabhyetya rathāstrayaḥ /	tatas drONi-muKAH vIrAH samaByetya raTAH-trayaH /
   hradaṃ praviṣṭaṃ rājānamūcurmānadhanaṃ śaraiḥ // Bhmj_10.2 //	hradam pravizwam rAjAnam-UcuH-mAna-Danam SarEH // Bhmd-_10.2 //
   rājannuttiṣṭha saṃgrāme jahi śatruṃ dhanurdhara /	rAjan=-uttizWa saMgrAme jahi Satrum DanurDara /
   sahāsmābhirayaṃ kālo vikramasya yaśobhuvaḥ // Bhmj_10.3 //	saha-asmABiH-ayam kAlaH vikramasya yaSaH-BuvaH // Bhmd-_10.3 //
   iti śrutvā kurupatiḥ praśaṃsaṃstatparākramam /	iti SrutvA kuru-patiH praSaMsan=-tad-parAkramam /
   ūce prātaḥ samāśvāsya mama kṣatrocitā gatiḥ // Bhmj_10.4 //	Uce prAtar samASvAsya mama kzatra-ucitA gatiH // Bhmd-_10.4 //
   iti teṣāṃ samālāpaṃ śrutvā jñātvā suyodhanam /	iti tezAm samAlApam SrutvA jQAtvA suyoDanam /
   śaśaṃsurbhīmasenāya lubdhakā dhanalubdhakāḥ // Bhmj_10.5 //	SaSaMsuH-BImasenAya lubDakAH Dana-lubDakAH // Bhmd-_10.5 //
   bhīmasenagirā rājā sasainyo 'tha yudhiṣṭhiraḥ /	BImasena-girA rAjA sa-sEnyaH aTa yuDizWiraH /
   kṛṣṇapradhānaiḥ sahitastaṃ deśaṃ tūrṇamāyayau // Bhmj_10.6 //	kRzNa-praDAnEH sahitaH-tam deSam tUrNam-AyayO // Bhmd-_10.6 //
   garjadgajarathānīkaiḥ pārthānvīkṣya samāgatān /	garjat-gaja-raTa-anIkEH pArTAn-vIkzya samAgatAn /
   narendrasūcanabhayātprayayurgautamādayaḥ // Bhmj_10.7 //	narendra-sUcana-BayAt-prayayuH-gOtama-AdayaH // Bhmd-_10.7 //
   tasya kṛṣṇasya vacasā dharmasūnuḥ suyodhanam /	tasya kRzNasya vacasA DarmasUnuH suyoDanam /
   tataḥ sa salilāntaḥsthamuvāca kṣmābhṛtāṃ varaḥ // Bhmj_10.8 //	tatas sa salila-antar-sTam-uvAca kzmABRtAm varaH // Bhmd-_10.8 //
   rājanrajatakarpūrarajanīpatisundaram /	rAjan-rajata-karpUra-rajanI-pati-sundaram /
   aho vīra yaśaḥ śubhraṃ bhavatā malinīkṛtam // Bhmj_10.9 //	aho vIra yaSaH SuBram BavatA malinIkRtam // Bhmd-_10.9 //
   ghātayitvā narapatīṃllakṣmīkulagṛhānraṇe /	GAtayitvA narapatIn=-lakzmI-kula-gRhAn-raNe /
   prāṇarakṣāparo mānī kathaṃ jīvanna lajjase // Bhmj_10.10 //	prANa-rakzA-paraH mAnI kaTam jIvan-na lajjase // Bhmd-_10.10 //
   uttiṣṭha yuddhe svāṃ lakṣmīṃ tridivaṃ vā samāpnuhi /	uttizWa yudDe svAm lakzmIm tridivam vA samApnuhi /
   lākṣaḥ samo hi vīrāṇāṃ vijayo nidhanaṃ nu vā // Bhmj_10.11 //	lAkzaH samaH hi vIrANAm vijayaH niDanam nu vE // Bhmd-_10.11 //
   iti yaudhiṣṭhiraṃ śrutvā vaco manyuviṣākulaḥ /	iti yODizWiram SrutvA vacaH manyu-viza-AkulaH /
   prāha dūryodhanastoye stambheram iva śvasan // Bhmj_10.12 //	prAha dUryoDanaH-toye stamBeram iva Svasan // Bhmd-_10.12 //
   evametadyathāttha tvaṃ śriyaṃ nidhanameva me /	evam-etat-yaTA-AtTa tvam Sriyam niDanam-eva me /
   bandhusvajanahīnā tu lakṣmīḥ kasya manaḥ spṛśet // Bhmj_10.13 //	banDu-sva-jana-hInA tu lakzmIH kasya manaH spRSet // Bhmd-_10.13 //
   dhvajinī vīrahīnena goṣṭhīva budhavarjitā /	DvajinI vIra-hInena gozWI-iva buDa-varjitA /
   svajanena vinā lakṣmīḥ kasya prīṇāti mānasam // Bhmj_10.14 //	sva-janena vinA lakzmIH kasya prINAti mAnasam // Bhmd-_10.14 //
   sa karṇaḥ suhṛdāmagryaḥ sa guruḥ sa pitāmahaḥ /	sa karNaH suhRdAm-agryaH sa guruH sa pitAmahaH /
   vinā tapovanamaho sumuneḥ kasya vismaret // Bhmj_10.15 //	vinA tapaH-vanam-aho su-muneH kasya vismaret // Bhmd-_10.15 //
   bandhumittraviyuktānāṃ bhūtayo hi viḍambanāḥ /	banDu-mittra-viyuktAnAm BUtayaH hi vixambanAH /
   andhānāmiva saundaryavicitrāścitramālikāḥ // Bhmj_10.16 //	anDAnAm-iva sOndarya-vicitrAH-citramAlikAH // Bhmd-_10.16 //
   bhuṅkṣva bhuktāṃ mayā pṛthvīṃ vīraratnavivarjitām /	BuFkzva BuktAm mayA pRTvIm vIra-ratna-vivarjitAm /
   vairāgyamuktābharaṇāṃ jaratīmiva yoṣitam // Bhmj_10.17 //	vErAgya-muktA-ABaraNAm jaratIm-iva yozitam // Bhmd-_10.17 //
   ityākarṇya pṛthāsūnurdhārtarāṣṭramabhāṣata /	iti-AkarNya pRTAsUnuH-DArtarAzwram-aBAzata /
   diṣṭyā tapovanaruciḥ śānto 'si vasudhāpate // Bhmj_10.18 //	dizwyA tapaH-vana-ruciH SAntaH asi vasuDApate // Bhmd-_10.18 //
   sūcyagramapi na tyājyaṃ pāṇḍavānprati te bhuvaḥ /	sUcI-agram-api na tyAjyam pANxavAn-prati te BuvaH /
   samagrāṃ pṛthivīmadya dātumicchasi kautukam // Bhmj_10.19 //	samagrAm pRTivIm-adya dAtum-icCasi kOtukam // Bhmd-_10.19 //
   uttiṣṭha yuddhamekena tavāstu vijitaḥ sa cet /	uttizWa yudDam-ekena tava-astu vijitaH sa ced /
   jitāḥ sarve tvayā rājanmā pralāpaiḥ kṛśo bhava // Bhmj_10.20 //	jitAH sarve tvayA rAjan-mA pralApEH kRSaH Bava // Bhmd-_10.20 //
   udatiṣṭhanniśamyaitatpārthavākyaṃ nṛpaḥ krudhā /	udatizWat-niSamya-etat-pArTa-vAkyam nRpaH kruDA /
   sāvalepaṃ vacaḥ śrutvā na sahante hi māninaḥ // Bhmj_10.21 //	sa-avalepam vacaH SrutvA na sahante hi mAninaH // Bhmd-_10.21 //
   hemāṅgadagadāpāṇiḥ sumeruriva śṛṅgavān /	hema-aFgada-gadA-pANiH sumeruH-iva SRFgavAn /
   utthitaḥ sa babhau rājā daṇḍadhāra ivāparaḥ // Bhmj_10.22 //	utTitaH sa baBO rAjA daNxaDAraH iva-aparaH // Bhmd-_10.22 //
   kṛṣṇavākyātsa saṃnaddho gadāpāṇirvṛkodaraḥ /	kRzNa-vAkyAt-sa saMnadDaH gadA-pANiH-vRkodaraH /
   tasya tasthau puraḥ kṛṣṇānikāragaṇanāparaḥ // Bhmj_10.23 //	tasya tasTO puras kRzNA-nikAra-gaNanA-paraH // Bhmd-_10.23 //
   ***** duryodhanāvirbhāvaḥ || 1 || *****	***** duryoDana-AvirBAvaH || 1 || *****
   atrāntare haladharaḥ kurupāṇḍavasaṃkṣaye /	atra-antare halaDaraH kuru-pANxava-saMkzaye /
   bandhunāśabhayodvignastīrthayātrāgataḥ śanaiḥ // Bhmj_10.24 //	banDu-nASa-Baya-udvignaH-tIrTa-yAtrA-gataH SanEs // Bhmd-_10.24 //
   tadābhyetya kurukṣetraṃ tāvapaśyadgadāyudhau /	tadA-aByetya kurukzetram tO=-apaSyat-gadA-AyuDO /
   śiṣyayoḥ samaraṃ paśyañśṛṇvanniva giro mithaḥ // Bhmj_10.25 //	SizyayoH samaram paSyan-SRNvan=-iva giraH miTas // Bhmd-_10.25 //
   sa pūjitaḥ kṛṣṇamukhyaiḥ pārthaiḥ śaśiśatadyutiḥ /	sa pUjitaH kRzNa-muKyEH pArTEH SaSi-Sata-dyutiH /
   upāviśannīlavāsā himavāniva sāmbudaḥ // Bhmj_10.26 //	upAviSat-nIla-vAsAH himavAn-iva sa-ambudaH // Bhmd-_10.26 //
   ityākarṇya kathāpadhye papraccha janamejayaḥ /	iti-AkarNya kaTA-paDye papracCa janamejayaH /
   tīrthayātrāṃ halabhṛto vaiśampāyanamādarāt // Bhmj_10.27 //	tIrTa-yAtrAm halaBRtaH vESampAyanam-AdarAt // Bhmd-_10.27 //
   so 'bravītprastute yuddhe kurupāṇḍavabhūbhujām /	saH abravIt-prastute yudDe kuru-pANxava-BUBujAm /
   āmantrya kṛṣṇaṃ prayayau kṣayāśaṅkī pralambahā // Bhmj_10.28 //	Amantrya kRzNam prayayO kzaya-ASaFkI pralamba-hA // Bhmd-_10.28 //
   puṣpeṇa nirgato rāmo dvijebhyaḥ sarvakāmadaḥ /	puzpeNa nirgataH rAmaH dvijeByaH sarva-kAma-daH /
   sarasvatīmavāpyātha prabhāsaṃ śayanena saḥ // Bhmj_10.29 //	sarasvatIm-avApya-aTa praBAsam Sayanena saH // Bhmd-_10.29 //
   yatra tārāpatiṃ tārā rohiṇīsaktamānasam /	yatra tArApatim tArA rohiNI-sakta-mAnasam /
   khinnā nyavedayatpitre tacchāpātso 'bhavatkṣayī // Bhmj_10.30 //	KinnA nyavedayat-pitre tad-SApAt-saH aBavat-kzayI // Bhmd-_10.30 //
   kṣaṇena śāpātprakṣīṇe śaśalakṣmaṇi yakṣmaṇā /	kzaNena SApAt-prakzINe SaSalakzmaNi yakzmaNA /
   sarvakṣayabhayodvignairdaivairdiṣṭaṃ tadā yayau // Bhmj_10.31 //	sarva-kzaya-Baya-udvignEH-dEvEH-dizwam tadA yayO // Bhmd-_10.31 //
   tatprabhāsaṃ hasaṃstūrṇaṃ tatrāpi prāpa pūrṇatām /	tad-praBAsam hasan=-tUrNam tatra-api prApa pUrNa-tAm /
   tatra bharādvajaḥ snātvā tritakūpaṃ samāyayau // Bhmj_10.32 //	tatra BarAt-vajaH snAtvA trita-kUpam samAyayO // Bhmd-_10.32 //
   upekṣitaḥ purā yatra bhrātṛbhyāṃ nṛpatistritaḥ /	upekzitaH purA yatra BrAtRByAm nRpatiH-tritaH /
   sa cakre mānasaṃ yajñaṃ tato devāḥ samabhyayuḥ // Bhmj_10.33 //	sa cakre mAnasam yajQam tatas devAH samaByayuH // Bhmd-_10.33 //
   tato varātsakūpo 'bhūtsomapānaphalapradaḥ /	tatas varAt-sa-kUpaH aBUt-soma-pAna-Pala-pradaH /
   tasminsarasvatītīre sasne rāmeṇa sādaram // Bhmj_10.34 //	tasmin-sarasvatI-tIre sasne rAmeNa sa-Adaram // Bhmd-_10.34 //
   tato vinaśanaṃ puṇyaṃ prāpa yatra sarasvatī /	tatas vinaSanam puNyam prApa yatra sarasvatI /
   śūdrabhīrukavidviṣṭā vinaṣṭā duṣṭanāśinī // Bhmj_10.35 //	SUdra-BIruka-vidvizwA vinazwA duzwa-nASinI // Bhmd-_10.35 //
   sa bhūmikaṃ tataḥ prāyādbalī yatrāpsaraḥsakhā /	sa BUmikam tatas prAyAt-balI yatra-apsaraH-saKA /
   krīḍanti suragandharvā nṛtyagītavinodanaiḥ // Bhmj_10.36 //	krIxanti sura-ganDarvAH nRtya-gIta-vinodanEH // Bhmd-_10.36 //
   durgasrotaḥ śaṅkhatīrthaṃ puṇyaṃ dvaitavanaṃ tathā /	durga-srotaH SaFKatIrTam puNyam dvEtavanam taTA /
   avāpya nagadhanvānaṃ vasatiryatra vāsukeḥ // Bhmj_10.37 //	avApya naga-DanvAnam vasatiH-yatra vAsukeH // Bhmd-_10.37 //
   viveśa naimiṣa rāmo yatra prācī sarasvatī /	viveSa nEmiza rAmaH yatra prAcI sarasvatI /
   munīnāṃ darśanaṃ yatra naimiṣāraṇyavāsinām // Bhmj_10.38 //	munInAm darSanam yatra nEmiza-araNya-vAsinAm // Bhmd-_10.38 //
   sapta sārasvataṃ prāyādyatra caṅkaṇako muniḥ /	sapta sArasvatam prAyAt-yatra caFkaNakaH muniH /
   nanarta gātrādālokya nijācchākarasaṃ srutam // Bhmj_10.39 //	nanarta gAtrAt-Alokya nijAt-SAka-rasam srutam // Bhmd-_10.39 //
   nṛtyatastasya sāvegaṃ sakhelaṃ varakānanam /	nRtyataH-tasya sa-Avegam sa-Kelam vara-kAnanam /
   munestapaḥprabhāvena jagatsarvaṃ nanarta ca // Bhmj_10.40 //	muneH-tapaH-praBAvena jagat-sarvam nanarta ca // Bhmd-_10.40 //
   devairathārthito 'bhyetya tasya śambaradarśanāt /	devEH-aTa-arTitaH aByetya tasya Sambara-darSanAt /
   svakarānniḥsṛtaṃ bhasma tenābhūnnirmado muniḥ // Bhmj_10.41 //	sva-karAt-niHsRtam Basma tena-aBUt-nirmadaH muniH // Bhmd-_10.41 //
   tasmai stutikṛte tuṣṭastapovṛddhiṃ dadau vibhuḥ /	tasmE stuti-kRte tuzwaH-tapaH-vRdDim dadO viBuH /
   saptasārasvate tīrthe saṃnidhānaṃ ca śaṃkaraḥ // Bhmj_10.42 //	saptasArasvate tIrTe saMniDAnam ca SaMkaraH // Bhmd-_10.42 //
   kapālamocanaṃ prāpa tīrthamauśanasaṃ balaḥ /	kapAlamocanam prApa tIrTam-OSanasam balaH /
   yatra jaṅghāgrahānmukto munirghorānmahodaraḥ // Bhmj_10.43 //	yatra jaFGA-grahAt-muktaH muniH-GorAn-mahodaraH // Bhmd-_10.43 //
   rāghaveṣunikṛttasya rākṣasasya śiraḥ purā /	rAGava-izu-nikRttasya rAkzasasya SiraH purA /
   mahodarasya jaṅghāyāṃ lagnaṃ kila visarpadam // Bhmj_10.44 //	mahodarasya jaFGAyAm lagnam kila visarpa-dam // Bhmd-_10.44 //
   sarvatīrthanimagno 'pi tatraiva svāsthyamāpa saḥ /	sarva-tIrTa-nimagnaH api tatra-eva svAsTyam-Apa saH /
   uttaṅkāśramamāsādya pṛthūdakamavāpa ca // Bhmj_10.45 //	uttaFka-ASramam-AsAdya pRTUdakam-avApa ca // Bhmd-_10.45 //
   vasiṣṭhena jitaḥ pūrvaṃ dhenuhṛdbrahmatejasā /	vasizWena jitaH pUrvam Denu-hRt-brahma-tejasA /
   rājanyavaṃśyo yatrāpa brahmatāṃ kauśiko muniḥ // Bhmj_10.46 //	rAjanya-vaMSyaH yatra-Apa brahma-tAm kOSikaH muniH // Bhmd-_10.46 //
   tatra rāmo dadau bhūri dhanaṃ vārṣṇeyanandanaḥ /	tatra rAmaH dadO BUri Danam vArzNeya-nandanaH /
   tataḥ sārasvate kuñje yatrendro namucervadhāt // Bhmj_10.47 //	tatas sArasvate kuQje yatra-indraH namuceH-vaDAt // Bhmd-_10.47 //
   brahmahatyākulo muktastaṃ prāpa dāruṇaṃ śanaiḥ /	brahmahatyA-AkulaH muktaH-tam prApa dAruNam SanEs /
   somatīrthaṃ tataḥ prāpa yatreṣṭamamṛtatviṣā // Bhmj_10.48 //	somatIrTam tatas prApa yatra-izwam-amRta-tvizA // Bhmd-_10.48 //
   tārakakhyo hato yatra ṣaṇmukhena mahāsuraḥ /	tArakaKyaH hataH yatra zaNmuKena mahA-asuraH /
   skandābhiṣekātsnātvātha vahnitīrthaṃ samāyayau // Bhmj_10.49 //	skanda-aBizekAt-snAtvA-aTa vahnitIrTam samAyayO // Bhmd-_10.49 //
   yatrānalo bhṛgoḥ śāpānnaṣṭo 'bhūnnirvṛtaḥ punaḥ /	yatra-analaH BRgoH SApAt-nazwaH aBUt-nirvRtaH punar /
   kauberamindratīrthaṃ ca yāmunaṃ cācyutāgrajaḥ // Bhmj_10.50 //	kOberam-indratIrTam ca yAmunam ca-acyuta-agrajaH // Bhmd-_10.50 //
   devalasyāśramaṃ prāpya jaijīṣavyaḥ suyogavit /	devalasya-ASramam prApya jEjIzavyaH su-yoga-vid /
   yatra sarvagataṃ brahma devalāya jagau muniḥ // Bhmj_10.51 //	yatra sarva-gatam brahma devalAya jagO muniH // Bhmd-_10.51 //
   tataḥ sārasvataṃ tīrthamāsasāda halāyudhaḥ /	tatas sArasvatam tIrTam-AsasAda halAyuDaH /
   apasarodarśanātpūrvaṃ śukraṃ nipatitaṃ jale // Bhmj_10.52 //	apasaraH-darSanAt-pUrvam Sukram nipatitam jale // Bhmd-_10.52 //
   dadhīcasya munestena putraṃ lebhe sarasvatī /	daDIcasya muneH-tena putram leBe sarasvatI /
   dadhīcasyāsthinicaye mahendrāyudhatāṃ gate // Bhmj_10.53 //	daDIcasya-asTi-nicaye mahA-indrAyuDa-tAm gate // Bhmd-_10.53 //
   anāvṛṣṭyāṃ sa tanayastayā matsyāśanairvṛtaḥ /	anAvRzwyAm sa tanayaH-tayA matsya-aSanEH-vRtaH /
   sārasvataḥ suto vedānsa sasmāra mahāmatiḥ // Bhmj_10.54 //	sArasvataH sutaH vedAn-sa sasmAra mahAmatiH // Bhmd-_10.54 //
   durbhikṣakarṣitā nāma vismṛte 'dhyayane tataḥ /	durBikza-karzitAH nAma vismRte aDyayane tatas /
   sarveṣāṃ munimukhyānāṃ babhūva gururarthitaḥ // Bhmj_10.55 //	sarvezAm muni-muKyAnAm baBUva guruH-arTitaH // Bhmd-_10.55 //
   tasmiṃstīrthe balaḥ snātvā yayau yatra purā vapuḥ /	tasmin=-tIrTe balaH snAtvA yayO yatra purA vapuH /
   sanatkumārī tapasā svargāya tyaktumudyatā // Bhmj_10.56 //	sanatkumArI tapasA svargAya tyaktum-udyatA // Bhmd-_10.56 //
   nāradaḥ prāha nodvāhaṃ vinā svargo bhavediti /	nAradaH prAha na-udvAham vinA svargaH Bavet-iti /
   sā gālavasutāyaiva dinabhogyāṃ tanuṃ dadau // Bhmj_10.57 //	sA gAlava-sutAya-eva dina-BogyAm tanum dadO // Bhmd-_10.57 //
   kṛtvā lalitamākāraṃ tridivaṃ ca yayau tataḥ /	kRtvA lalitam-AkAram tridivam ca yayO tatas /
   tatra snātvā ca datvā ca plakṣaprasravaṇe tathā // Bhmj_10.58 //	tatra snAtvA ca datvA ca plakza-prasravaNe taTA // Bhmd-_10.58 //
   avāpa kārapavanaṃ tīrthānyālokayañśanaiḥ /	avApa kAra-pavanam tIrTAni-Alokayan-SanEs /
   nāradāttatra śuśrāva kurukṣetre nṛpakṣayam // Bhmj_10.59 //	nAradAt-tatra SuSrAva kurukzetre nRpa-kzayam // Bhmd-_10.59 //
   ***** rāmatīrthayātrā || 2 || *****	***** rAma-tIrTa-yAtrA || 2 || *****
   pṛṣṭo 'tha dhṛtarāṣṭreṇa saṃjayo yuddhamabravīt /	pRzwaH aTa DRtarAzwreNa saMjayaH yudDam-abravIt /
   bhīmasenasya virathaṃ kauravasya ca māninaḥ // Bhmj_10.60 //	BImasenasya viraTam kOravasya ca mAninaH // Bhmd-_10.60 //
   samantapañcakaṃ gatvā padbhyāmeva suyodhanaḥ /	samantapaQcakam gatvA padByAm-eva suyoDanaH /
   tasthāvakampo mahatāmadhikaṃ dhairyamāpadi // Bhmj_10.61 //	tasTO=-akampaH mahatAm-aDikam DEryam-Apadi // Bhmd-_10.61 //
   tato duryodhano 'vādīddharmaputraṃ sahānugāḥ /	tatas duryoDanaH avAdIt-Darmaputram saha-anugAH /
   upaviśya nirīkṣantāṃ bhavanto yudhyamānayoḥ // Bhmj_10.62 //	upaviSya nirIkzantAm BavantaH yuDyamAnayoH // Bhmd-_10.62 //
   ajātaśatruḥ śrutvaitatsaha pāñcālasainikaiḥ /	ajAtaSatruH SrutvA-etat-saha pAQcAla-sEnikEH /
   upāviśatkṛṣṇasakhaḥ parivārya halāyudham // Bhmj_10.63 //	upAviSat-kRzNa-saKaH parivArya halAyuDam // Bhmd-_10.63 //
   atha bhīmaṃ gadāpāṇiṃ baddhakakṣastarasvinam /	aTa BImam gadA-pANim badDa-kakzaH-tarasvinam /
   ājuhāva vacoyuddhe pravṛtte kurunandanaḥ // Bhmj_10.64 //	AjuhAva vacaH-yudDe pravRtte kuru-nandanaH // Bhmd-_10.64 //
   tatastayorgadāghātajātā vahnikaṇāvalī /	tatas-tayoH-gada-AGAta-jAtA vahni-kaNA-AvalI /
   vidadhe saṃbhramāvṛttahemābharaṇavibhramam // Bhmj_10.65 //	vidaDe saMBrama-AvRtta-hema-ABaraNa-viBramam // Bhmd-_10.65 //
   surairāpūrite vyomni yuddhadarśanalālasaiḥ /	surEH-ApUrite vyomni yudDa-darSana-lAlasEH /
   babhūva nākakāntānāṃ ko 'pi kautukavibhramaḥ // Bhmj_10.66 //	baBUva nAka-kAntAnAm kaH api kOtuka-viBramaH // Bhmd-_10.66 //
   ākṣepe varjane mokṣe rājavṛttau nivartake /	Akzepe varjane mokze rAja-vRttO nivartake /
   dhāvane samavasthāne viplute samaviplute // Bhmj_10.67 //	DAvane samavasTAne viplute samaviplute // Bhmd-_10.67 //
   tau pragalbhatayā vīrau citramaṇḍalacāriṇau /	tO pragalBa-tayA vIrO citra-maNxala-cAriNO /
   sanirghoṣaṃ mahāvegaḥ pārśvadeśamatāḍayat // Bhmj_10.68 //	sa-nirGozam mahA-vegaH pArSva-deSam-atAxayat // Bhmd-_10.68 //
   tato bhīmaḥ samādhūya gadāmaśaniniḥsvanām /	tatas BImaH samADUya gadAm-aSani-niHsvanAm /
   bhrāmayāmāsa yenābhūddhoro gharagharāravaḥ // Bhmj_10.69 //	BrAmayAmAsa yena-aBUt-horaH GaraGara-AravaH // Bhmd-_10.69 //
   tatastāṃ prahiṇodbhīmo girigurvīṃ gadāṃ javāt/	tatas-tAm prahiNot-BImaH giri-gurvIm gadAm javAt-/
   akampitastāḍito 'pi punarbhīmo 'sṛjadgadām /	akampitaH-tAxitaH api punar-BImaH asRjat-gadAm /
   punarmoghīkṛtā rājñā sāpatatkampitāvaniḥ // Bhmj_10.70 //	punar-moGIkRtA rAjQA sA-apatat-kampita-avaniH // Bhmd-_10.70 //
   atha vakṣastaṭe bhīmaḥ kauraveṇa samāhataḥ /	aTa vakzaH-tawe BImaH kOraveNa samAhataH /
   na viveda kṣaṇaṃ kiṃcinmūrchāvyākulitāśayaḥ // Bhmj_10.71 //	na viveda kzaNam kiMcid-mUrCA-vyAkulita-ASayaH // Bhmd-_10.71 //
   pāñcālasṛñjayānīke saṃdehākulite tataḥ /	pAQcAla-sRQjaya-anIke saMdeha-Akulite tatas /
   śanairbhīmaḥ samāśvasya pārśve nṛpamatāḍayat // Bhmj_10.72 //	SanEs-BImaH samASvasya pArSve nRpam-atAxayat // Bhmd-_10.72 //
   gāḍhaprahārābhihataḥ patitaḥ kauraveśvaraḥ /	gAXa-prahAra-aBihataH patitaH kOrava-ISvaraH /
   utthāya tūrṇamāhatya bhuvi bhīmamapātayat // Bhmj_10.73 //	utTAya tUrNam-Ahatya Buvi BImam-apAtayat // Bhmd-_10.73 //
   athāpatatsurotsṛṣṭa puṣpavṛṣṭiryaśaḥsitā /	aTa-apatat-sura-utsRzwa puzpa-vRzwiH-yaSaH-sitAH /
   sādhuvādāvalī mūrdhi sūnave kurubhūpateḥ // Bhmj_10.74 //	sADu-vAda-AvalI mUrDi sUnave kuru-BUpateH // Bhmd-_10.74 //
   athotthite bhīmasene parimṛjyāśu śoṇitam /	aTa-utTite BImasene parimRjya-ASu SoNitam /
   ko 'nayoradhiko yoddhā papracchetyarjuno harim // Bhmj_10.75 //	kaH anayoH-aDikaH yodDA papracCa-iti-arjunaH harim // Bhmd-_10.75 //
   so 'bravīdbalavānbhīmo bhīmavīryaḥ kimucyate /	saH abravIt-balavAn-BImaH BIma-vIryaH kim-ucyate /
   upadeśe gadāyuddhe kiṃtu yuddhaparākrame // Bhmj_10.76 //	upadeSe gadA-yudDe kiMtu yudDa-parAkrame // Bhmd-_10.76 //
   sa prayatnaḥ kurupatirbhīmasenādvilokyate /	sa prayatnaH kuru-patiH-BImasenAt-vilokyate /
   tasmānna dharmayuddhena bhīmaḥ śakto nipātane // Bhmj_10.77 //	tasmAt-na Darma-yudDena BImaH SaktaH nipAtane // Bhmd-_10.77 //
   māyayā nihatā daityā māyāvadhyā hi māyinaḥ /	mAyayA nihatAH dEtyAH mAyA-vaDyAH hi mAyinaH /
   ūrubhaṅgamato bhīmo vidadhātvasya māyayā // Bhmj_10.78 //	Uru-BaFgam-atas BImaH vidaDAtu-asya mAyayA // Bhmd-_10.78 //
   anyathā durjayo rājā trayodaśasamāvyadhāt /	anyaTA durjayaH rAjA trayodaSa-sama-avyaDAt /
   eṣa lokabhayaṃ bhīmo(me) vidhāya gadayā śramam // Bhmj_10.79 //	eza loka-Bayam BIma-u(me) viDAya gadayA Sramam // Bhmd-_10.79 //
   vyāyāmacaturo vegādūrdhvacārī suyodhanaḥ /	vyAyAma-caturaH vegAt-UrDva-cArI suyoDanaH /
   mahāśaileyabhaṅgo 'sminsukaraśchidradarśanāt // Bhmj_10.80 //	mahA-SEleya-BaFgaH asmin-su-karaH-Cidra-darSanAt // Bhmd-_10.80 //
   ukte janārdaneneti bhīmaścikṣepa bhīṣaṇām /	ukte janArdanena-iti BImaH-cikzepa BIzaNAm /
   gadāṃ tāṃ kururājo 'pi vilaṅghya tamatāḍayat // Bhmj_10.81 //	gadAm tAm kuru-rAjaH api vilaFGya tam-atAxayat // Bhmd-_10.81 //
   vyathāṃ saṃstambhya bhīmo 'tha ghūrṇamānatanuḥ kṣaṇam /	vyaTAm saMstamBya BImaH aTa GUrNamAna-tanuH kzaNam /
   gadāṃ randhraṃ vicintyāsmai prāhiṇotkanakāṅgadām // Bhmj_10.82 //	gadAm ranDram vicintya-asmE prAhiNot-kanaka-aFgadAm // Bhmd-_10.82 //
   puṣpāyudhapurodārahemābharaṇavibhrame /	puzpa-AyuDa-pura-udAra-hema-ABaraNa-viBrame /
   ūruyugme bhujaṅgīva sā papāta mahīpateḥ // Bhmj_10.83 //	Uru-yugme BujaFgI-iva sA papAta mahIpateH // Bhmd-_10.83 //
   nirghātaghoraghanaghoṣagadānipātaniṣpeṣajarjarataratruṭitorusaṃdhiḥ /	nirGAta-Gora-Gana-Goza-gadA-nipAta-nizpeza-jarjaratara-truwita-uru-saMDiH /
   duryodhano 'tha nipapāta divaṃ vilokya vajrāvapātahatapakṣa ivādrirājaḥ //	duryoDanaH aTa nipapAta divam vilokya vajra-avapAta-hata-pakzaH iva-adrirAjaH //
   Bhmj_10.84 //	Bhmd-_10.84 //
   akṣauhiṇīpatinareśvaramauliratnaraśmicchaṭāpaṭalapāṭalapādapīṭhe /	akzOhiNI-pati-nareSvara-mOli-ratna-raSmi=-CawA-pawala-pAwala-pAda-pIWe /
   asminmahīparivṛḍhe patite ca bhūmau kairninditaṃ na bhavabhaṅgurabhaṅgi	asmin-mahI-parivRXe patite ca BUmO kEH-ninditam na Bava-BaFgura-BaFgi
   janma // Bhmj_10.85 //	janma // Bhmd-_10.85 //
   ***** gadāyuddham || 3 || *****	***** gadA-yudDam || 3 || *****
   tasminnekādaśacamūnāthe bhuvi nipātite /	tasmin=-ekAdaSa-camU-nATe Buvi nipAtite /
   cakampe lolataṭinīraśanā vasudhāvadhūḥ // Bhmj_10.86 //	cakampe lola-tawinI-raSanA vasuDA-vaDUH // Bhmd-_10.86 //
   babhūva bhayadairvyāptaṃ durnimittaśatairjagat /	baBUva Baya-dEH-vyAptam durnimitta-SatEH-jagat /
   praśaṃsantaśca tadyuddhaṃ prayayurvyomacāriṇaḥ // Bhmj_10.87 //	praSaMsantaH-ca tat-yudDam prayayuH-vyoma-cAriNaH // Bhmd-_10.87 //
   bhīmo nikāragaṇanāṃ kurvankurupateḥ śiraḥ /	BImaH nikAra-gaNanAm kurvan-kuru-pateH SiraH /
   caraṇenāspṛśallakṣmīvilāsasadanaṃ tataḥ // Bhmj_10.88 //	caraNena-aspRSat-lakzmI-vilAsa-sadanam tatas // Bhmd-_10.88 //
   taṃ vilokya rurodeva patitaṃ cakravartinam /	tam vilokya rurodA-iva patitam cakravartinam /
   tvaṅgadgadāṅgadacchinnahāramuktāśrubhirmahī // Bhmj_10.89 //	tu-aFgat-gada-aFgada=-Cinna-hAra-mukta-aSruBiH-mahI // Bhmd-_10.89 //
   bhīmaṃ nirasya garjantaṃ dharmarājaḥ suyodhanam /	BImam nirasya garjantam DarmarAjaH suyoDanam /
   ūce rājaṃstavaivāyamanayātsuhṛdāṃ kṣayaḥ // Bhmj_10.90 //	Uce rAjan=-tava-eva-ayam-anayAt-suhRdAm kzayaH // Bhmd-_10.90 //
   dṛṣṭvā śiraḥ padā spṛṣṭaṃ bhīmena jagatībhujaḥ /	dRzwvA SiraH padA spRzwam BImena jagatIBujaH /
   prāhottālahalaḥ kopakarālastālalāñchanaḥ // Bhmj_10.91 //	prAha-uttAla-halaH kopa-karAlaH-tAla-lAQCanaH // Bhmd-_10.91 //
   pratāpatāpitaricoryaśaḥ śatruhṛtaśriyaḥ /	pratApa-tApitaricoH-yaSaH Satru-hRta-SriyaH /
   śiro vyājahatasyāsya kaḥ spṛśedapaśuḥ padā // Bhmj_10.92 //	SiraH vyAja-hatasya-asya kaH spRSet-apaSuH padA // Bhmd-_10.92 //
   ityuktvā krodhaśikhinā taṃ bhīmaṃ dagdhumudyatam /	iti-uktvA kroDa-SiKinA tam BImam dagDum-udyatam /
   śamayāmāsa kaṃsāristaistairvinayabhāṣitaiḥ // Bhmj_10.93 //	SamayAmAsa kaMsAriH-tEH-tEH-vinaya-BAzitEH // Bhmd-_10.93 //
   viṣadyutāgnidoṣāṇāṃ prabhāvo 'sīti vādinam /	viza-dyuta-agni-dozANAm praBAvaH asi-iti vAdinam /
   kṛṣṇaṃ duryodhano 'vādītsaṃstambhya rujamutkaṭām // Bhmj_10.94 //	kRzNam duryoDanaH avAdIt-saMstamBya rujam-utkawAm // Bhmd-_10.94 //
   gopālabāla mūrkhāṇāṃ saṃjñāṃ kṛtvāsmi vañcitaḥ /	gopAla-bAla mUrKANAm saMjQAm kRtvA-asmi vaQcitaH /
   tvayā bhīṣmamukhā vīrāste vyājaireva pātitāḥ // Bhmj_10.95 //	tvayA BIzma-muKAH vIrAH-te vyAjEH-eva pAtitAH // Bhmd-_10.95 //
   bhuktaṃ suhṛdbhirvihṛtaṃ kāntābhirhutamagryajaiḥ /	Buktam suhRdBiH-vihRtam kAntABiH-hutam-agrya-jEH /
   vadhaḥ kṣatrocitaḥ prāptaḥ ko 'nyo 'sti sadṛśo mayā // Bhmj_10.96 //	vaDaH kzatra-ucitaH prAptaH kaH anyaH asti sadRSaH mayA // Bhmd-_10.96 //
   bhrūbhaṅgena nivāsitā vanabhuvaṃ śuṣyanmukhāḥ śatravo dṛṣṭā śrīḥ	BrU-BaFgena nivAsitAH vana-Buvam Suzyat-muKAH SatravaH dRzwA SrIH
   svayamarpitāgryasuhṛdāmuṣṇīṣahārasmitā /	svayam-arpita-agrya-suhRdAm-uzNIza-hAra-smitA /
   saṃgrāme 'pyaparāṅmukhasya nidhanaṃ dikṣu prarūḍhaṃ yaśaḥ kartavya	saMgrAme api-aparAFmuKasya niDanam dikzu prarUXam yaSaH kartavya
   spṛhaṇīyamanyadicitaṃ yuktaṃ kimastyāyuṣaḥ // Bhmj_10.97 //	spRhaNIyam-anya-dicitam yuktam kim-asti-AyuzaH // Bhmd-_10.97 //
   ityākarṇya vacastasya lajjitā iva māninaḥ /	iti-AkarNya vacaH-tasya lajjitAH iva mAninaH /
   nṛpaiḥ saha yayuḥ pārthā nādayanto rathairjayam // Bhmj_10.98 //	nRpEH saha yayuH pArTAH nAdayantaH raTEH-jayam // Bhmd-_10.98 //
   athāvaropya prathamaṃ phalguṇaṃ madhusūdanaḥ /	aTa-avaropya praTamam PalguNam maDusUdanaH /
   rathādavātaratpascājjajvāla sa rathastataḥ // Bhmj_10.99 //	raTAt-avAtarat-pascAt-jajvAla sa raTaH-tatas // Bhmd-_10.99 //
   droṇakarṇāstradagdho 'yamatyantaṃ jvalito rathaḥ /	droNa-karNa-astra-dagDaH ayam-atyantam jvalitaH raTaH /
   iti pṛṣṭo 'vadatpārthaṃ vismitaṃ kāliyāntakaḥ // Bhmj_10.100 //	iti pRzwaH avadat-pArTam vismitam kAliyAntakaH // Bhmd-_10.100 //
   śrutveti saṃjayādrājā dāruṇaṃ mohavihvalaḥ /	SrutvA-iti saMjayAt-rAjA dAruNam moha-vihvalaH /
   śuśoca putrānvākyāni vidurasya smaranmuhuḥ // Bhmj_10.101 //	SuSoca putrAn-vAkyAni vidurasya smaran-muhur // Bhmd-_10.101 //
   tataḥ kṛṣṇamunau prāpte kuruveśma harirnṛpam /	tatas kRzNa-munO prApte kuru-veSma hariH-nRpam /
   gāndhārīṃ cāvadatprāpya visṛṣṭo 'jātaśatruṇā // Bhmj_10.102 //	gAnDArIm ca-avadat-prApya visRzwaH ajAtaSatruNA // Bhmd-_10.102 //
   yācito 'piśamaṃ naicchatkauravo nijadurnayāt /	yAcitaH api-Samam na-EcCat-kOravaH nija-durnayAt /
   na ca dharmāccyutāḥ pārthāstena tena padaṃ ruṣaḥ // Bhmj_10.103 //	na ca DarmAt-cyutAH pArTAH-tena tena padam ruzaH // Bhmd-_10.103 //
   putrāste yuvayoradya pāṇḍuputrāḥ suratviṣaḥ /	putrAH-te yuvayoH-adya pANxu-putrAH sura-tvizaH /
   yuvābhyāmeva coktaṃ prāgyato dharmastato jayaḥ // Bhmj_10.104 //	yuvAByAm-eva ca-uktam prAk-yatas DarmaH-tatas jayaH // Bhmd-_10.104 //
   iti prasādya tau yāte vṛṣṇivīre 'mbikāsutaḥ /	iti prasAdya tO yAte vRzNi-vIre ambikAsutaH /
   munāvāśvāsya yāte ca śeṣaṃ papraccha saṃjayam // Bhmj_10.105 //	munO=-ASvAsya yAte ca Sezam papracCa saMjayam // Bhmd-_10.105 //
   so 'bravīdatha putraste veṣya(pa)māno mahītale /	saH abravIt-aTa putraH-te vezya(pa)mAnaH mahI-tale /
   māmūce paśya sūdena māyayāhaṃ nipātitaḥ // Bhmj_10.106 //	mAm-Uce paSya sUdena mAyayA-aham nipAtitaH // Bhmd-_10.106 //
   atrāntare samabhyetya drauṇihārdikyagautamāḥ /	atra-antare samaByetya drONi-hArdikya-gOtamAH /
   dadṛśuḥ kauravapatiṃ nītaṃ kālena tāṃ daśām // Bhmj_10.107 //	dadRSuH kOrava-patim nItam kAlena tAm daSAm // Bhmd-_10.107 //
   tato gurusutaḥ kopādviniṣpiṣya kare karam /	tatas guru-sutaH kopAt-vinizpizya kare karam /
   niḥśeṣaśatrunidhane pratijñāṃ niḥśvasanvyadhāt // Bhmj_10.108 //	niHSeza-Satru-niDane pratijQAm niHSvasan-vyaDAt // Bhmd-_10.108 //
   atha vīraṃ tamāliṅgya cakre senāpatiṃ nṛpaḥ /	aTa vIram tam-AliFgya cakre senApatim nRpaH /
   na hyahaṃkāraśaithilyaṃ paryante 'pyabhimāninām // Bhmj_10.109 //	na hi-ahaMkAra-SETilyam paryante api-aBimAninAm // Bhmd-_10.109 //
   pralayāmbudanirghoṣaṃ vinadya droṇanandanaḥ /	pralaya-ambuda-nirGozam vinadya droNa-nandanaH /
   niśāyāṃ tāṃ rujā rājā viṣamāmagamaddaśām // Bhmj_10.110 //	niSAyAm tAm rujA rAjA vizamAm-agamat-daSAm // Bhmd-_10.110 //
   tato gautamahārdikyaguruputrā mahāvanam /	tatas gOtama-hArdikya-guru-putrAH mahA-vanam /
   viviśuḥ kalayanto 'ntaḥ śriyaḥ kallolalolatām // Bhmj_10.111 //	viviSuH kalayantaH antar SriyaH kallola-lolatAm // Bhmd-_10.111 //
   iti kṣemendraviracitāyāṃ bhāratamañjaryāṃ gadāparva	iti kzema-indra-viracitAyAm BArata-maQjaryAm gadA-parva
