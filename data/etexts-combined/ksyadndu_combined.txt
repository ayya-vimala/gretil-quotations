   mahākaviśrīkālidāsakṛtaṃ śyāmalādaṇḍakam /	mahAkavi-SrI-kAli-dAsa-kRtam SyAmalA-daNxakam /
   māṇikyavīṇāmupalāpayantīṃ madālasāṃ mañjulavāgvilāsām /	mANikya-vINAm-upalApayantIm mada-alasAm maQjula-vAc-vilAsAm /
   māhendranīlopalakomalāṅgīṃ mātaṅgakanyāṃ satataṃ smarāmi //	mAhendra-nIla-upala-komala-aFgIm mAtaFga-kanyAm satatam smarAmi //
   jaya mātaṅgatanaye jaya nīlotpaladyute /	jaya mAtaFga-tanaye jaya nIlotpala-dyute /
   jaya saṃgītarasike jaya līlāśukapriye //	jaya saMgIta-rasike jaya lIlA-Suka-priye //
   jaya janani	jaya janani
   sudhāsamudrāntarudyanmaṇidvīpasaṃrūḍhabilvāṭavīmadhyakalpadrumākalpakādambakāntāravāsapriye	suDA-samudra-antarudyat-maNi-dvIpa-saMrUXa-bilva-awavI-maDya-kalpadruma-Akalpa-kAdamba-kAntAra-vAsa-priye
   kṛttivāsaḥpriye sarvalokapriye /	kRttivAsaH-priye sarva-loka-priye /
   sādarārabdhasaṃgītasaṃbhāvanāsaṃbhramālolanīpasragābaddhacūlīsanāthatrike	sAdara-ArabDa-saMgIta-saMBAvanA-saMBrama-Alola-nIpa-sraj-AbadDa-cUlI-sanATa-trike
   sānumatputrike /	sa-anumat-putrike /
   śekharībhūtapītāṃśurekhāmayūkhāvalībaddhasusnigdhanīlālakaśreṇiśṛṅgārite	SeKarIBUta-pIta-aMSu-reKA-mayUKa-AvalI-badDa-su-snigDa-nIlA-alaka-SreNi-SRFgArite
   lokasaṃbhāvite /	loka-saMBAvite /
   kāmalīlādhanuḥsaṃnibhabhrūlatāpuṣpasaṃdohasaṃdehakṛllocane vāksudhāsecane	kAma-lIlA-DanuH-saMniBa-BrU-latA-puzpa-saMdoha-saMdeha-kRt-locane vAc-suDA-secane
   cārugorocanāpaṅkakelīlalāmābhirāme surāme rame /	cAru-gorocanA-paFka-kelI-lalAma-aBirAme surAme rame /
   prollasadbālikāmauktikaśreṇikācandrikāmaṇḍalodbhāsilāvaṇyagaṇḍasthalanyastakastūrikāpattrarekhāsamudbhūtasaurabhyasaṃbhrāntabhṛṅgāṅganāgītasāndrībhavanmandratantrīsvare	prollasat-bAlikA-mOktika-SreNikA-candrikA-maNxala-udBAsi-lAvaNya-gaNxa-sTala-nyasta-kastUrikA-pattra-reKA-samudBUta-sOraBya-saMBrAnta-BRFga-aFga-nAg
   susvare bhāsvare /	su-svare BAsvare /
   vallakīvādanaprakriyālolatālīdalābaddhatāṭaṅkabhūṣāviśeṣānvite	vallakI-vAdana-prakriyA-lola-tAlI-dalA-badDa-tA-waFka-BUzA-viSeza-anvite
   siddhasaṃmānite /	sidDa-saMmAnite /
   divyahālāmadodvelahelālasaccakṣurāndolanaśrīsamākṣiptakarṇaikanīlotpale	divya-hAlA-mada-udvela-helAla-sat-cakzuH-Andolana-SrI-samAkzipta-karNa-eka-nIlotpale
   pūritāśeṣalokābhivāñchāphale śrīphale /	pUrita-aSeza-loka-aBivAQCA-Pale SrIPale /
   svedabindūllasadbhālalāvaṇyaniṣyandasaṃdohasaṃdehakṛnnāsikāmauktike	sveda-bindu-ullasat-BAla-lAvaNya-nizyanda-saMdoha-saMdeha-kRt-nAsikA-mOktike
   sarvaviśvātmike kālike /	sarva-viSva-Atmike kAlike /
   mugdhamandasmitodāravaktrasphuratpūgatāmbūlakarpūrakhaṇḍotkare	mugDa-manda-smita-udAra-vaktra-sPurat-pUga-tAmbUla-karpUra-KaNxa-utkare
   jñānamudrākare sarvasaṃpatkare padmabhāsvatkare /	jQAna-mudrA-kare sarva-saMpad-kare padma-BAsvat-kare /
   kundapuṣpadyutisnigdhadantāvalīnirmalālokasaṃmelanasmeraśoṇādhare	kunda-puzpa-dyuti-snigDa-danta-AvalI-nirmala-Aloka-saMmelana-smera-SoNa-aDare
   cāruvīṇādhare pakvabimbādhare // 1 //	cAru-vINA-Dare pakva-bimba-aDare // 1 //
   sulalitanavayauvanārambhacandrodayodvelalāvaṇyadugdhārṇavāvirbhavatkambubibbokabhṛtkaṃdhare	su-lalita-nava-yOvana-AramBa-candra-udaya-udvela-lAvaNya-dugDa-arNava-AvirBavat-kambu-bibboka-BRt-kaMDare
   satkalāmandire manthare /	satkalA-mandire manTare /
   divyaratnaprabhābandhuracchannahārādibhūṣāsamuddyotamānānavadyāṃśuśobhe	divya-ratna-praBA-banDuracCanna-hAra-Adi-BUzA-samuddyotamAna-anavadya-aMSu-SoBe
   śubhe /	SuBe /
   ratnakeyūraraśmicchaṭāpallavaprollasaddorlatārājite yogibhiḥ pūjite /	ratna-keyUra-raSmi=-CawA-pallava-prollasat-dos-latArA-jite yogiBiH pUjite /
   viśvadiṅmaṇḍalavyāpimāṇikyatejaḥsphuratkaṅkaṇālaṃkṛte vibhramālaṃkṛte	viSva-diS-maNxala-vyApi-mANikya-tejaH-sPurat-kaFkaNa-alaMkRte viBrama-alaMkRte
   sādhakaiḥ satkṛte /	sADakEH satkRte /
   vāsarārambhavelāsamujjṛmbhamānāravindapratidvandvipāṇidvaye	vAsara-AramBa-velA-samujjRmBamAna-aravinda-pratidvan-dvipANi-dvaye
   saṃtatodyaddaye advaye /	saMtata-udyat-daye advaye /
   divyaratnormikādīdhitistomasaṃdhyāyamānāṅgulīpallavodyannakhenduprabhāmaṇḍale	divya-ratna-Urmika-AdIDitiH-toma-saMDyAyamAna-aFgulI-pallava-udyat-na-Ka-indu-praBA-maNxale
   saṃnatākhaṇḍale citprabhāmaṇḍale prollasatkuṇḍale /	saMnatA-KaNxale cit-praBA-maNxale prollasat-kuNxale /
   tārakārājinīkāśahārāvalismeracārustanābhogabhārānamanmadhyavallībalicchedavīcīsamullāsasaṃdarśitākārasaundaryaratnākare	tArakArAjinI-kASa-hAra-Avali-smera-cAru-stana-ABoga-BArAnamad-maDya-vallI-bali=-Ceda-vIcI-samullAsa-saMdarSita-AkAra-sOndarya-ratna-Akare
   vallakībhṛtkare kiṃkaraśrīkare /	vallakI-BRt-kare kiMkara-SrIkare /
   hemakumbhopamottuṅgavakṣojabhārāvanamre trilokāvanamre /	hema-kumBa-upama-uttuFga-vakzoja-BAra-avanamre triloka-avanamre /
   lasadvṛttagambhīranābhīsarastīraśaivālaśaṅkākaraśyāmaromāvalībhūṣaṇe	lasat-vRtta-gamBIra-nABI-saraH-tIra-SEvAla-SaFkA-Akara-SyAma-roma-AvalIBUzaNe
   mañjusaṃbhāṣaṇe /	maQju-saMBAzaNe /
   cāruśiñjatkaṭīsūtranirbhartsitānaṅgalīlādhanuḥśiñjinīḍambare	cAru-SiQjat-kawI-sUtra-nirBartsita-anaFga-lIlA-DanuH-SiQjinI-xambare
   divyaratnāmbare /	divya-ratna-ambare /
   padmarāgollasanmekhalābhāsvaraśroṇiśobhājitasvarṇabhūbhṛttale	padmarAga-ullasat-meKalA-BAsvara-SroNi-SoBA-jita-svarNa-BU-BRt-tale
   candrikāśītale // 2 //	candrikA-SItale // 2 //
   vikasitanavakiṃśukātāmradivyāṃśukacchannacārūruśobhāparābhūtasindūraśoṇāyamānendramātaṅgahastārgale	vikasita-nava-kiMSukA-tAmra-divya-aMSuka=-Canna-cAru-Uru-SoBA-parABUta-sindUra-SoNAyamAna-indra-mAtaFga-hasta-argale
   vaibhavānargale śyāmale /	vEBavAn-argale SyAmale /
   komalasnigdhanīlopalotpāditānaṅgatūṇīraśaṅkākarodārajaṅghālate	komala-snigDa-nIla-upala-utpAdita-anaFga-tUNIra-SaFkA-kara-udArajaFGAlate
   cārulīlāgate /	cAru-lIlA-gate /
   namradikpālasīmantinīkuntalasnigdhanīlaprabhāpuñjasaṃjātadūrvāṅkurāśaṅkasāraṅgasaṃyogariṅkhannakhendūjjvale	namra-dikpAla-sImantinI-kuntala-snigDa-nIla-praBA-puQja-saMjAta-dUrvA-aFkura-ASaFka-sAraFga-saMyoga-riFKat-naKa-indu-ujjvale
   projjvale nirmale /	projjvale nirmale /
   prahvadeveśalakṣmīśabhūteśatoyeśavāṇīśakīnāśadaityeśayakṣeśavāyvagnikoṭīramāṇikyasaṃghṛṣṭabālātapoddāmalākṣārasāruṇyatāruṇyalakṣmīgṛhītāṅghripadme	prahva-deveSa-lakzmISa-BUteSa-toyeSa-vANi-ISakI-nASa-dEtya-ISaya-kzeSa-vAyu-agni-kowIra-mANikya-saMGRzwa-bAla-Atapa-uddAmalA-kzA-rasAruNya-tAruNI-alakzmI
   supadme ume // 3 //	su-padme ume // 3 //
   suruciranavaratnapīṭhasthite susthite /	su-rucira-nava-ratna-pIWa-sTite susTite /
   ratnapadmāsane ratnasiṃhāsane śaṅkhapadmadvayopāśrite /	ratna-padma-Asane ratna-siMhAsane SaFKa-padma-dvaya-upASrite /
   tatra vighneśadurgābaṭukṣetrapālairyute /	tatra viGneSa-durgA-bawu-kzetrapAlEH-yute /
   mattamātaṅgakanyāsamūhānvite mañjulāmenakādyaṅganāmānite	matta-mAtaFga-kanyA-samUha-anvite maQjulA-menaka-Adi-aFga-nA-mAnite
   bhairavairaṣṭabhirveṣṭite /	BEravEH-azwaBiH-vezwite /
   devi vāmādibhiḥ śaktibhiḥ sevite /	devi vAma-AdiBiH SaktiBiH sevite /
   dhātrilakṣmyādiśaktyaṣṭakaiḥ saṃyute /	DAtri-lakzmI-Adi-Sakti-azwakEH saMyute /
   mātṛkāmaṇḍalairmaṇḍite /	mAtRkA-maNxalEH-maNxite /
   yakṣagandharvasiddhāṅganāmaṇḍalairarcite /	yakza-ganDarva-sidDa-aFganA-maNxalEH-arcite /
   pañcabāṇātmike /	paQca-bANa-Atmike /
   pañcabāṇena ratyā na saṃbhāvite /	paQca-bANena ratyA na saMBAvite /
   prītibhājā vasantena cānandite /	prIti-BAjA vasantena ca-Anandite /
   bhaktibhājaṃ paraṃ śreyase kalpase /	Bakti-BAjam param Sreyase kalpase /
   yogināṃ mānase dyotase /	yoginAm mAnase dyotase /
   chandasāmojasā bhrājase /	CandasAm-ojasA BrAjase /
   gītavidyāvinodātitṛṣṇena kṛṣṇena saṃpūjyase /	gIta-vidyA-vinoda-ati-tRzNena kRzNena saMpUjyase /
   bhaktimaccetasā vedhasā stūyase /	Baktimat-cetasA veDasA stUyase /
   viśvahṛdyena vādyena vidyādharairgīyase // 4 //	viSva-hRdyena vAdyena vidyADarEH-gIyase // 4 //
   śravaṇaharaṇadakṣiṇakvāṇayā vīṇayā kiṃnarairgīyase /	SravaNa-haraNa-dakziNa-kvANayA vINayA kiMnarEH-gIyase /
   yakṣagandharvasiddhaṅganāmaṇḍalairarcyase /	yakza-ganDarva-sidDaFganA-maNxalEH-arcyase /
   sarvasaubhāgyavāñchāvatībhirvadhūbhiḥ surāṇāṃ samārādhyase /	sarva-sOBAgya-vAQCAvatIBiH-vaDUBiH surANAm samArADyase /
   sarvavidyāviśeṣātmakaṃ cāṭugāthāsamuccāraṇaṃ	sarva-vidyA-viSeza-Atmakam cAwu-gATA-samuccAraNam
   kaṇṭhamūlollasadvarṇarājitrayaṃ komalaśyāmalodārapakṣadvayaṃ	kaNWa-mUla-ullasat-varNa-rAji-trayam komala-SyAmala-udAra-pakza-dvayam
   tuṇḍaśobhātidūrībhavatkiṃśukaṃ taṃ śukaṃ lālayantī parikrīḍase /	tuNxa-SoBA-ati-dUrIBavat-kiMSukam tam Sukam lAlayantI parikrIxase /
   pāṇipadmadvayenākṣamālāmapi sphāṭikīṃ jñānasārātmakaṃ pustakaṃ cāṅkuśaṃ	pANi-padma-dvayena-akzamAlAm-api sPAwikIm jQAna-sAra-Atmakam pustakam ca-aFkuSam
   pāśamābibhratī yena saṃcintyase tasya vaktrāntarādgadyapadyātmikā bhāratī	pASam-AbiBratI yena saMcintyase tasya vaktra-antarAt-gadya-padya-AtmikA BAratI
   niḥsaret /	niHsaret /
   yena vā yāvakābhākṛtirbhāvyase tasya vaśyā bhavanti striyaḥ pūruṣāḥ /	yena vA yAvakABa-AkRtiH-BAvyase tasya vaSyAH Bavanti striyaH pUruzAH /
   yena vā śātakumbhadyutirbhāvyase so 'pi lakṣmīsahasraiḥ parikrīḍate /	yena vA SAtakumBa-dyutiH-BAvyase saH api lakzmI-sahasrEH parikrIxate /
   kiṃ na siddhyedvapuḥ śyāmalaṃ komalaṃ candracūḍānvitaṃ tāvakaṃ dhyāyataḥ /	kim na sidDyet-vapuH SyAmalam komalam candracUxa-anvitam tAvakam DyAyataH /
   tasya līlāsaro vāridhistasya kelīvanaṃ candanaṃ tasya bhadrāsanaṃ bhūtalaṃ	tasya lIlA-saraH vAriDiH-tasya kelI-vanam candanam tasya BadrAsanam BU-talam
   tasya gīrdevatā kiṃkarī tasya cājñākarī śrīḥ svayam /	tasya gIH-devatA kiMkarI tasya ca-AjQAkarI SrIH svayam /
   sarvatīrthātmike sarvamantrātmike sarvatantrātmike sarvayantrātmike	sarva-tIrTa-Atmike sarva-mantra-Atmike sarva-tantra-Atmike sarva-yantra-Atmike
   sarvaśaktyātmike sarvapīṭhātmike sarvatattvātmike sarvavidyātmike	sarva-Sakti-Atmike sarva-pIWa-Atmike sarva-tattva-Atmike sarva-vidyA-Atmike
   sarvayogātmike sarvanādātmike sarvaśabdātmike sarvaviśvātmike	sarva-yoga-Atmike sarva-nAda-Atmike sarva-Sabda-Atmike sarva-viSva-Atmike
   sarvadīkṣātmike sarvasarvātmike sarvage pāhi māṃ pāhi māṃ pāhi māṃ devi	sarva-dIkzA-Atmike sarva-sarva-Atmike sarvage pAhi mAm pAhi mAm pAhi mAm devi
   tubhyaṃ namo devi tubhyaṃ namo devi tubhyaṃ namaḥ // 5 //	tuByam namaH devi tuByam namaH devi tuByam namaH // 5 //
   mātā marakataśyāmā mātaṅgī madaśālinī /	mAtA marakata-SyAmA mAtaFgI mada-SAlinI /
   kaṭākṣayatu kalyāṇī kadambavanavāsinī //	kawAkzayatu kalyANI kadamba-vana-vAsinI //
   iti mahākaviśrīkālidāsakṛtaṃ śyāmalādaṇḍakaṃ samāptam /	iti mahA-kavi-SrI-kAli-dAsa-kRtam SyAmalA-daNxakam samAptam /
