   Nāgārjuna: Āryaśālistambakakārikā	NAga arjuna: Ārya SAli stambaka kArikA
   āryamañjuśriye namaḥ	Arya maQju Sriye namaH
   anantācintyaguṇyaṃ hi sambuddhaṃ karuṇātmakam /	ananta acintya guNyam hi sambudDam karuNa Atmakam /
   praṇipatya pravakṣyāmi śālistambakakārikām / 1 //	praNipatya pravakzyAmi SAli stambaka kArikAm / 1 //
   munī rājagṛhasyaiva gṛdhranāmakaparvate /	muniH rAjagRhasya eva gRDra nAmaka parvate /
   bhikṣūṇāṃ bodhisattvānāṃ saṃghaiḥ sārdhaṃ vyavasthitaḥ // 2 //	BikzUNAm boDisattvAnAm saMGEH sArDam vyavasTitaH // 2 //
   hetupratyayasaṃbhūtaṃ śālistambaṃ vilokya ca /	hetu pratyaya saMBUtam SAli stambam vilokya ca /
   hetupratyayajaṃ tadvad dvādaśāṅkakramodgatam // 3 //	hetu pratyaya jam tadvat dvAdaSa aFka krama udgatam // 3 //
   pratītyamiti yaḥ praśyet dharmaṃ buddhaṃ ca paśyati /	pratItyam iti yaH praSyet Darmam budDam ca paSyati /
   ityuktvā nāyakā bhikṣūn tūṣṇībhāvamavasthitaḥ // 4 //	iti uktvA nAyakA BikzUn tUzNIBAvam avasTitaH // 4 //
   bhikṣuḥ śārisutraḥ śrutvā gatvā maitreyasannidhau /	BikzuH SArisutraH SrutvA gatvA mEtreya sanniDO /
   tathāgato 'dya maitreya uktyarthaṃ na vibhajya ca // 5 //	taTAgataH adya mEtreyaH ukti arTam na viBajya ca // 5 //
   tūṣṇīṃ bhāve sthitaścātra tadartho gamyate katham /	tUzNIm BAve sTitaH ca atra tad arTaH gamyate kaTam /
   kiṃ pratītyaṃ ca ko dharmo buddho 'pi katamastathā // 6 //	kim pratItyam ca kaH DarmaH budDaH api katamaH taTA // 6 //
   pratītyaṃ tu kathaṃ dṛṣṭvā dharma buddhaṃ ca paśyati /	pratItyam tu kaTam dRzwvA Darma budDam ca paSyati /
   sandeho me 'tra brūhīti ūce śārisuto 'jitam // 7 //	sandehaH me atra brUhi iti Uce SArisutaH ajitam // 7 //
   bhāvātmikā hi maitrī syāt maitreyo 'brūt nirṇayam /	BAva AtmikA hi mEtrI syAt mEtreyaH abrUt nirNayam /
   dvādaśāṅgamavidyādi maraṇāntaṃ yathākramam // 8 //	dvAdaSa aFgam avidyA Adi maraNa antam yaTAkramam // 8 //
   tasmāttarhibhavantyeva duḥkhaskandhā hi kevalam /	tasmAt tarhiBavanti eva duHKa skanDAH hi kevalam /
   dharmaścāṣṭāṅgiko mārgaḥ phalaṃ nirvāṇamucyate // 9 //	DarmaH ca azwAFgikaH mArgaH Palam nirvANam ucyate // 9 //
   sarvasyādhigamādevaṃ dharmajaṃ buddhameva ca /	sarvasya aDigamAt evam Darmajam budDam eva ca /
   tathoktamāryaṃ duṣṭatvāt yaḥ paśyati sa paśyati // 10 //	taTA uktam Aryam duzwa tvAt yaH paSyati sa paSyati // 10 //
   prāṇādirahitād yaśca vyupaśāntyantasaṃyutam /	prANa Adi rahitAt yaH ca vyupaSAnti anta saMyutam /
   pratītyaṃ dharmabuddhau ca śuddhabuddhayā vi paśyati // 11 //	pratItyam Darma budDO ca SudDa budDayA vi paSyati // 11 //
   pratītyalakṣaṇaṃ tāvat sahetvādipadānvitam /	prati ityalakzaNam tAvat sa hetu Adi pada anvitam /
   buddhotpādo bhavenno vā sthiteyaṃ dharmatā yataḥ // 12 //	budDa utpAdaH Bavet naH vA sTitA iyam DarmatA yatas // 12 //
   bāhya ādhyātmikaścāpi dvividho hetupratyayaḥ /	bAhyaH ADyAtmikaH ca api dviviDaH hetu pratyayaH /
   bāhyo hetustu bījādiḥ pratyayaḥ ṣaḍvidho mataḥ // 13 //	bAhyaH hetuH tu bIja AdiH pratyayaH zaxviDaH mataH // 13 //
   bījāṅkuraprakāṇḍādiḥ phale yadvat pravartate /	bIja aFkura prakANxa AdiH Pale yadvat pravartate /
   pratyayastu pṛthivyādikālānto hi yathākramam // 14 //	pratyayaH tu pRTivI Adi kAla antaH hi yaTAkramam // 14 //
   dhāraṇaṃ snehanaṃ pāko dhānyavṛddhiranāvṛtiḥ /	DAraNam snehanam pAkaH DAnya vRdDiH anAvRtiH /
   pariṇāmastathā teṣāṃ kāryaṃ tadvat pravartate // 15 //	pariNAmaH taTA tezAm kAryam tadvat pravartate // 15 //
   no cet pratyayasāmagrī bīje bhūte 'pi nāṅkuraḥ /	no ced pratyaya sAmagrI bIje BUte api na aFkuraH /
   bījābhāve tu satyeva pratyayabhāvo 'pi tādṛśaḥ // 16 //	bIja aBAve tu sati eva pratyaya BAvaH api tAdRSaH // 16 //
   hetavaḥ pratyayāstadvad ātmagrāhādivarjitā /	hetavaH pratyayAH tadvat Atma grAha Adi varjitAH /
   hetupratyayasamagryā na naśyet karmaṇaḥ phalam // 17 //	hetu pratyaya samagryAH na naSyet karmaNaH Palam // 17 //
   na svato parato nāpi na dvayoḥ kartṛkālataḥ /	na svatas paratas na api na dvayoH kartR kAlataH /
   īśvarādikṛtaṃ naivaṃ svabhāvānnāpyahetutaḥ // 18 //	ISvara Adi kRtam na evam svaBAvAt na api ahetutaH // 18 //
   hetupratyayayorvṛttirbhāsate 'nādikālataḥ //	hetu pratyayayoH vRttiH BAsate anAdi kAlataH //
   pañcabhirhetubhirbāhyaḥ pratītyotpāda iṣyate // 19 //	paQcaBiH hetuBiH bAhyaH pratItya utpAdaH izyate // 19 //
   śāśvatato na coccedān na saṃkranteḥ parīttataḥ /	SASvatataH na ca uccedAn na saMkranteH parIttataH /
   hertormahāphalāvāptiḥ sadṛśānuprabodhataḥ // 20 //	hertoH mahA Pala avAptiH sadRSa anupraboDataH // 20 //
   aṅkuro bījavaneṣṭo nirheturno 'ṅkurodbhavaḥ /	aFkuraH bIja vanezwaH nirhetuH naH aFkura udBavaH /
   samo nirodha utpādastulonnāmāvanāmavat // 21 //	samaH niroDaH utpAdaH tulonnAma avanAma vat // 21 //
   tathaivādhyātmikasyāpi hetuśca pratyayo dvidhā /	taTA eva ADyAtmikasya api hetuH ca pratyayaH dviDA /
   ādiheturavidyāsya mṛtyurantyo yathākramam // 22 //	Adi hetuH avidyA asya mRtyuH antyaH yaTAkramam // 22 //
   samajanmakleśakarmātmā dvādaśāṅkastrikāṇḍakaḥ /	sama janma kleSa karma AtmA dvAdaSAFkaH trikANxakaH /
   hetupratyayasambhūtaḥ kartetyādivivarjitaḥ // 23 //	hetu pratyaya samBUtaH kartA ityAdi vivarjitaH // 23 //
   avidyā yadi nādau syādante mṛtyurna saṃbhaved /	avidyA yadi na AdO syAt ante mRtyuH na saMBavet /
   tebhyo bhinno na kutrāpi hyātmātmīyaśca vidyate // 24 //	teByaH BinnaH na kutra api hi AtmA AtmIyaH ca vidyate // 24 //
   avidyāsaṃbhavādādāvante mṛtyuśca bhāsate /	avidyA saMBavAt AdO= ante mRtyuH ca BAsate /
   hetorādhyātmikasyaivaṃ pratyayāḥ ṣaḍprakārakaḥ // 25 //	hetoH ADyAtmikasya evam pratyayAH zaz prakArakaH // 25 //
   pratyayo 'dhyātmikastvante vijñānaṃ cādike dharā /	pratyayaH aDyAtmikaH tu ante vijQAnam ca Adike DarA /
   kāṭhinyaṃ saṃgrahaḥ pākaḥ śvāsavṛddhiranāvṛtiḥ // 26 //	kAWinyam saMgrahaH pAkaH SvAsa vRdDiH anAvRtiH // 26 //
   jñānarūpānuvṛttiśca pañcavijñānasaṃyutam /	jQAna rUpa anuvRttiH ca paQca vijQAna saMyutam /
   tasmāt kliṣṭaṃ manaścāpi hīme 'dhyātmikapratyayāḥ // 27 //	tasmAt klizwam manaH ca api hi ime aDyAtmika pratyayAH // 27 //
   dhātūnāṃ sannipātādvai śarīrotpāda iṣyate /	DAtUnAm sannipAtAt vE SarIra utpAdaH izyate /
   ātmātmīyavikalpānāmutpādastairna manyate // 28 //	Atma AtmIya vikalpAnAm utpAdaH tEH na manyate // 28 //
   teṣu satsu samutpādasteṣvasatsu na saṃbhavaḥ /	tezu satsu samutpAdaH tezu asatsu na saMBavaH /
   naivātmādimayāste hi nāpyanyaccāpi kiñcana // 29 //	na eva Atma Adi mayA AH te hi na api anyat ca api kiQcana // 29 //
   yaikapiṇḍādisaṃjñā sāvidyātribhavachādikā /	yA eka piNxa Adi saMjQA sAvidyA tri Bava CAdikA /
   rāgo dveṣaśca mohādiḥ pravṛttāḥ santyavidyayā // 30 //	rAgaH dvezaH ca moha AdiH pravRttAH santi avidyayA // 30 //
   tataḥ saṃskṛtabhāvānāṃ jñaptirvijñānasaṃbhavā /	tatas saMskRta BAvAnAm jQaptiH vijQAna saMBavAH /
   vijñānena sahodbhūtāścatuskandhā arūpiṇaḥ // 31 //	vijQAnena saha udBUtAH catuskanDAH arUpiNaH // 31 //
   nāmarūpamupādāya cendriyāyatanodbhavaḥ /	nAma rUpam upAdAya ca indriya Ayatana udBavaH /
   viṣayenriyavijñānasaṃghātāt sparśasambhavaḥ // 32 //	vizayenriya vijQAna saMGAtAt sparSa samBavaH // 32 //
   vedanā sparśajā jñeyā tṛṣṇā ca vedanodgatā /	vedanA sparSa jA jQeyA tRzNA ca vedanA udgatA /
   tṛṣṇāvṛddhirupādānam upādānodgato bhavaḥ // 33 //	tRzNA vRdDiH upAdAnam upAdAna udgataH BavaH // 33 //
   skandhotpādo bhavājjātirjāterevaṃ jarāpi ca /	skanDa utpAdaH BavAt jAtiH jAteH evam jarA api ca /
   skandhābhāvo jarāyā yaḥ sa mṛtyuścetyudīryate // 34 //	skanDa aBAvaH jarAyAH yaH sa mRtyuH ca iti udIryate // 34 //
   mūḍhe tu maraṇācchokaḥ satṛṣṇe dāha āntaraḥ /	mUXe tu maraNAt SokaH sa tRzNe dAhaH AntaraH /
   śokataścāpalāpo yo daurmanasyaṃ sa ucyate // 35 //	SokataH ca ApalApaH yaH dOrmanasyam saH ucyate // 35 //
   daurmanasyasamudbhūtaṃ pañcavijñānakāyikam /	dOrmanasya samudBUtam paQca vijQAna kAyikam /
   āsātaduḥkhamityuktaṃ kāyasaukhyavighātakam // 36 //	AsAta duHKam iti uktam kAya sOKya viGAtakam // 36 //
   duḥkhaṃ manasikārākhyaṃ manasastūpadhātakam /	duHKam manasikAra AKyam manasaH tu upaDAtakam /
   daurmanasyaṃ ca tajjñeyamanyopakleśahetukram // 37 //	dOrmanasyam ca tat jQeyam anya upakleSa hetukram // 37 //
   tamo 'bhijñānāmarūpāyatasparśavittarṣataḥ /	tamaH aBijQAnAmarUpa Ayata sparSa vittarzataH /
   tṛṣṇādānabhavotpāda pākanāśaviśokataḥ // 38 //	tRzNA dAna Bava utpAda pAka nASa viSokataH // 38 //
   vacanādikāyasaṃpīḍācittadurmānasāstathā /	vacana Adi kAya saMpIxA citta durmAnasAH taTA /
   kleśādanvarthakaṃ nāma yathākramamudīritam // 39 //	kleSAt anvarTakam nAma yaTAkramam udIritam // 39 //
   punastattvaparijñānādavidyādeśca yathākramam /	punar tattva parijQAnAt avidyA AdeH ca yaTAkramam /
   pūrvapūrvebhya utpādo 'pyākhyātaścottarottaraḥ // 40 //	pUrva pUrveByaH utpAdaH api AKyAtaH ca uttara uttaraH // 40 //
   dvādaśāṅgautripravṛttī nityocchedau hyanādijau /	dvAdaSa aFgOtri pravRttI nitya ucCedO hi anAdi jO /
   pravṛtterjaladhārāvad vartate 'nādikālataḥ // 41 //	pravRtteH jala DArAvat vartate anAdi kAlatas // 41 //
   tathāpyete tu catvāraḥ saṃghātakarahetavaḥ /	taTA api ete tu catvAraH saMGAta kara hetavaH /
   avidyā ca tṛṣā karma vijñānaṃ kramaśo matāḥ // 42 //	avidyA ca tRzA karma vijQAnam kramaSas matAH // 42 //
   hetorvijñānabījaṃ hi karmakṣetramudīritam /	hetoH vijQAna bIjam hi karma kzetram udIritam /
   prathamaḥ ca tṛṣā prokte hetuḥ kleśasvabhāvataḥ // 43 //	praTamaH ca tRzA prokte hetuH kleSa svaBAvataH // 43 //
   karmakleśāstuvijñānabījatvena vyavasthitāḥ /	karma kleSAH tu vijQAna bIja tvena vyavasTitAH /
   karma vijñānabījasya kṣetrakāryaṃ karoti ca // 44 //	karma vijQAna bIjasya kzetra kAryam karoti ca // 44 //
   vijñānanāmakaṃ bījaṃ tṛṣṇayā snihyate param /	vijQAna nAmakam bIjam tRzNayA snihyate param /
   vijñānabījaṃ cāvidyā kirati snehanena vai // 45 //	vijQAna bIjam ca avidyA kirati snehanena vE // 45 //
   karma tṛṣṇā tathāvidyā kṣetraṃsneho 'vakīrṇanam /	karma tRzNA taTA avidyA kzetraMsnehaH avakIrNanam /
   vijñāne na karomīdaṃ na vijñānamito matam // 46 //	vijQAne na karomi idam na vijQAnam itas matam // 46 //
   tathāpi bījavijñāneṃ karmakleśapratiṣṭhite /	taTA api bIja vijQAnem karma kleSa pratizWite /
   vijñānaṃ bījamityuktaṃ kīrṇe 'vidyāsvavaskare // 47 //	vijQAnam bIjam iti uktam kIrNe avidyA su avaskare // 47 //
   tṛṣṇājalena saṃsikte hetuto nāmarūpayoḥ /	tRzNA jalena saMsikte hetutaH nAma rUpayoH /
   aṅkurotpādabhāso hi na svaparobhayāditaḥ // 48 //	aFkura utpAda BAsaH hi na sva para uBaya At itas // 48 //
   nāmarūpamidaṃjātaṃ piturmātuḥsamāgamāt /	nAma rUpam idaMjAtam pituH mAtuH samAgamAt /
   avirodhādṛtoścāpi kiñcidāsvādavedhitam // 49 //	aviroDa AdRtoH ca api kiQcid AsvAda veDitam // 49 //
   bījavijñānamityuktaṃ mātṛgarbhe kramāccayaḥ /	bIja vijQAnam iti uktam mAtR garBe kramAt cayaH /
   nāmarūpāṅkurotpādastvavaikalyācca pratyayaiḥ // 50 //	nAma rUpa aFkura utpAdaH tu avEkalyAt ca pratyayEH // 50 //
   avirodhatvāccahetūnāṃ māyānairātmyanigrahe /	aviroDa tvAt ca hetUnAm mAyA nErAtmya nigrahe /
   utpādo 'pi na saṃbhāvyaḥ cakṣurvijñānamapyataḥ // 51 //	utpAdaH api na saMBAvyaH cakzuH vijQAnam api atas // 51 //
   pañcabhirhetubhirjātaṃ cakṣūrūpāvabhāsanaiḥ /	paQcaBiH hetuBiH jAtam cakzU rUpa avaBAsanEH /
   nabhastajjamanaskāraiḥ pañcavaikalyatastathā // 52 //	naBaH tad jama naskArEH paQca vEkalyataH taTA // 52 //
   cakṣurvijñānamudbhūtaṃ mayā te janitā iti /	cakzuH vijQAnam udBUtam mayA te janitA iti /
   vikalpo na yathodeti śrotrajñānādikākhilam // 53 //	vikalpaH na yaTA udeti Srotra jQAna Adika aKilam // 53 //
   utpādasya kramaścaivaṃ hetupratyayasaṅgrahāt /	utpAdasya kramaH ca evam hetu pratyaya saFgrahAt /
   kartrādīnāṃ ca vaikalyād ahaṅkāraviyogataḥ // 54 //	kartR AdInAm ca vEkalyAt ahaFkAra viyogataH // 54 //
   utpādo 'pi yathāpūrva tatha cāpi pratītyajam /	utpAdaH api yaTApUrva taTa ca api pratItyajam /
   hetumatsaṃvijānīyād asmāllokāt paraṃ nahi // 55 //	hetumat saMvijAnIyAt asmAt lokAt param na hi // 55 //
   kaściddhamaḥ kvacid gantā hetupratyayatastathā /	kaScid DamaH kvacid gantA hetu pratyayataH taTA /
   karmaṇaḥ phalamabhyeti, yathā darśe viśodhite // 56 //	karmaNaH Palam aByeti, yaTA darSe viSoDite // 56 //
   dṛśyante mukhabimbāni darpaṇe 'pi ca bimbakam /	dRSyante muKa bimbAni darpaNe api ca bimbakam /
   saṃkrāmitaṃ bhavetraiva tadanyonyāvikalpanam // 57 //	saMkrAmitam Bavetra eva tad anyonya avikalpanam // 57 //
   kartṛkriyāvihīnaṃ tat tathotpādāvabhāsanam /	kartR kriyA vihInam tat taTA utpAda avaBAsanam /
   pūrvavṛddhikramācca syād dūrasthaścandramā yathā // 58 //	pUrva vRdDi kramAt ca syAt dUra sTaH candramAH yaTA // 58 //
   parīttodakapātrānte dṛśyate na ca krāmati /	parItta udaka pAtra ante dRSyate na ca krAmati /
   asti kriyā ca karmāpi tathā cāsmāccyutirna hi // 59 //	asti kriyA ca karma api taTA ca asmAt cyutiH na hi // 59 //
   janmābhāso 'pyasaṃlloke nopādānaṃ vinānalaḥ /	janma ABAsaH api asan= loke na upAdAnam vinA analaH /
   jvalet sakala ujjvālo hīnopādānahānitaḥ // 60 //	jvalet sakalaH ujjvAlaH hIna upAdAna hAnitaH // 60 //
   skandhatvapratisandhiḥsyāt, santi te kalpanātmakāḥ /	skanDa tva pratisanDiH syAt, santi te kalpanA AtmakAH /
   bāhyaṃ karma kriyā heturadhyātmaparatantrataḥ // 61 //	bAhyam karma kriyA hetuH aDyAtma paratantrataH // 61 //
   pañcavijñānasaṃbhavāḥparamārtho 'vicāryataḥ /	paQca vijQAna saMBavAH parama arTaH avicAryataH /
   pariniṣpanna ākhyātaḥsahetupratyayodbhavaḥ // 62 //	parinizpannaH AKyAtaH sa hetu pratyaya udBavaH // 62 //
   sarvadā dvividho jñeyaḥ kartrādirahitastathā /	sarvadA dviviDaH jQeyaH kartR Adi rahitaH taTA /
   tucchaśūnyāditiḥsāraḥprajñayaivaṃ ya īkṣitaḥ // 63 //	tucCa SUnya aditiH sAraH prajQayA evam ye IkzitaH // 63 //
   kiṃ kathaṃ vā kuto kena kalpavādādihānitaḥ /	kim kaTam vA kutas kena kalpa vAda Adi hAnitaH /
   udacandrasya yathā bimbaṃ tataḥ kaścicca na cyutaḥ // 64 //	udacandrasya yaTA bimbam tatas kaScid ca na cyutaH // 64 //
   loke janmāpi cābhāti yathā pādapasaṅgataḥ /	loke janma api ca ABAti yaTA pAdapa saFgataH /
   vahnistrotaḥ pravṛtiḥsyād hetuvaikalpatastathā // 65 //	vahniH trotaH pravRtiH syAt hetu vEkalpataH taTA // 65 //
   nānupravartate hyagnitadvatsaṃkleśabījake /	na anupravartate hi agni tadvat saMkleSa bIjake /
   dagdhe jñānāgninā hetorabhāvānnaphalaṃ tathā // 66 //	dagDe jQAna agninA hetoH aBAva anna Palam taTA // 66 //
   kriyā karmāpi naivāstianantācintyaguṇyakam /	kriyA karma api na eva astiananta acintya guNyakam /
   śāntadharmātmakaṃ kāyamādimadhyāntavarjitam // 67 //	SAnta Darma Atmakam kAyam Adi maDya anta varjitam // 67 //
   jñātvā prāpnoti buddhatvaṃ ya evaṃ tathatākṣamaḥ /	jQAtvA prApnoti budDa tvam yaH evam taTatA akzamaH /
   tasmai vyākriyate nūnaṃ maitreyastu svayaṃ tathā // 68 //	tasmE vyAkriyate nUnam mEtreyaH tu svayam taTA // 68 //
   uvāca śāriputrāya śālistambopamā kṛtā /	uvAca SAriputrAya SAli stamba upamA kRtA /
   śāriputrastu tacchruttvā devasaṃghānumoditaḥ // 69 //	SAriputraH tu tat SruttvA deva saMGa anumoditaH // 69 //
   saṃstuto dhṛtasāraśca gatvotthāya praharṣitaḥ /	saMstutaH DRtasAraH ca gatvA utTAya praharzitaH /
   ākhyātavāṃśca bhiksubhyaḥ // 70 //	AKyAtavAn= ca BiksuByaH // 70 //
   āryānāgārjunaviracitā āryaśālistambakasūtrakārikā samāptā /	AryA nAgArjuna viracitA Arya SAli stambaka sUtra kArikA samAptAH /
   bhāvatīyopādhyāyena dharmaśrībhadreṇa	BAvatIya upADyAyena Darma SrI BadreNa
   mahāsaṃśodhakalokacakṣussādhumatijñānakumārābhyām cānūditaḥ /	mahA saMSoDaka loka cakzuH sADumati jQAna kumArAByAm ca anUditaH /
   paścāt śrīkuṭīrakṣitena saṃśodhya nirṇītaḥ //	paScAt SrI kuwI rakzitena saMSoDya nirNItaH //
