   paṇḍitarājaśrījagannāthaviracitaṃ prāṇābharaṇam /	paNxita-rAja-SrI-jagannATa-viracitam prANa-ABaraNam /
   tatkṛtayaiva ṭippaṇyā sametam /	tad-kRtayA-eva wippaNyA sametam /
        vidvāṃso vasudhātale paravacaḥślāghāsu vācaṃyamā bhūpālāḥ	vidvAMsaH vasuDA-tale para-vacaH-SlAGAsu vAcaMyamAH BUpAlAH
   kamalāvilāsamadironmīlanmadāghūrṇitāḥ /	kamalA-vilAsa-madira-unmIlan-mada-AGUrNitAH /
        āsye ghāsyati kasya lāsyamadhunā dhanyasya	Asye GAsyati kasya lAsyam-aDunA Danyasya
   kāmālasasvarvāmādharamādhurīmadharayanvācāṃ vilāso mama // JPran_1 //	kAma-alasa-svar-vAma-aDara-mADurIm-aDarayan-vAcAm vilAsaH mama // JPran_1 //
   vidvāṃsa ityādi prāyadarśanābhiprāyametat /	vidvAMsaH ityAdi prAya-darSana-aBiprAyam-etat /
   tena sahṛdayairna manāgapi vimanāyitavyam /	tena sahRdayEH-na manAk-api vimanAyitavyam /
   bhāvadhvaniścāyam /	BAva-DvaniH-ca-ayam /
   uttarārdhapratipādyārthālambanāyā etatpadyaprayogānubhāvāyāḥ	uttara-arDa-pratipAdya-arTa-AlambanAyAH etat-padya-prayoga-anuBAvAyAH
   kavigatacintāyāḥ prādhānyenābhivyakteḥ /	kavi-gata-cintAyAH prADAnyena-aBivyakteH /
   anupāttobhayanimittako vyatirekaḥ sphuṭo 'laṃkāraḥ /	anupAtta-uBaya-nimittakaH vyatirekaH sPuwaH alaMkAraH /
   kāmālasatvaṃ vāmāviśeṣamadharamādhurīprakarṣakam //	kAmAlasatvam vAmA-viSezam-aDara-mADurI-prakarzakam //
        vidrāṇaiva guṇajñatā samudito bhūyānasūyābharaḥ kālo 'yaṃ	vidrANa-eva guNa-jQa-tA samuditaH BUyAn-asUyA-BaraH kAlaH ayam
   kalirājagāma jagatīlāvaṇyakukṣiṃbhariḥ /	kaliH-AjagAma jagatI-lAvaNya-kukziMBariH /
        evaṃ bhāvanayā madīyakavite maunaṃ kimālambase jāgartu kṣitimaṇḍale	evam BAvanayA madIya-kavite mOnam kim-Alambase jAgartu kziti-maNxale
   ciramiha śrīkāmarūpeśvaraḥ // JPran_2 //	ciram-iha SrI-kAma-rUpa-ISvaraH // JPran_2 //
   kavigatarājaviṣayakaratibhāvadhvaniścāyam /	kavi-gata-rAja-vizaya-karatiBAva-DvaniH-ca-ayam /
   ita ūrdhvamayameva ā caramapadyamanuvartayiṣyate /	itas UrDva-mayam-eva A caram-apadyam-anuvartayizyate /
   asya cātra maunānubhāvito varṇanīyālambano nirvedo guṇa iti	asya ca-atra mOna-anuBAvitaH varNanIya-AlambanaH nirvedaH guNaH iti
   preyolaṃkārāspadam /	preyA-ulaMkAra-Aspadam /
   atra cācetanāyāṃ kavitāyāṃ cetanatvādhyavasāyamūlāsaṃbandhe	atra ca-acetanAyAm kavi-tAyAm cetanatva-aDyavasAya-mUlA-saMbanDe
   saṃbandhātmikātiśayoktirvivakṣitā /	saMbanDa-AtmikA-atiSaya-uktiH-vivakzitA /
   tena bhāvanāmaunanirvedānāṃ saṃbodhanasya ca nānupapattiḥ //	tena BAvanA-mOna-nirvedAnAm saMboDanasya ca na-anupapattiH //
        pārīndrāṇāṃ ghurīṇairavanitalaguhāgarbhataḥ saṃpatadbhiḥ	pArIndrANAm GurINEH-avani-tala-guhA-garBataH saMpatadBiH
   svāpabhraṃśāparādhapracalitanayanaprāntamākarṇyamānaḥ /	svApa-BraMSa-aparADa-pracalita-nayana-prAntam-AkarNyamAnaH /
        tvatprasthānāntarudyatpralayajaladharadhvānadhikkāradhīro	tvad-prasTAna-antarudyat-pralaya-jalaDara-DvAna-DikkAra-DIraH-
   ghṛṣṭakṣīrodatīro jagati vijayate dundubhidvandvanādaḥ // JPran_3 //	GRzwa-kzIra-uda-tIraH jagati vijayate dunduBi-dvandva-nAdaH // JPran_3 //
   atra rājālambanasya tādṛśanādaśravaṇoddīpitasya	atra rAja-Alambanasya tAdRSa-nAt-aSravaNa-uddIpitasya
   nayanapracalanānubhāvitasya giriguhāgarbhotpatanābhivyaktenāmarṣeṇa	nayana-pracalana-anuBAvitasya giri-guhA-garBa-utpatana-aBivyaktena-amarzeNa
   saṃcāriṇā paripoṣitasya pārīndragatotsāhasya sthāyino	saMcAriNA paripozitasya pAri-indra-gata-utsAhasya sTAyinaH-
   rājaviṣayakaratibhāvāṅgatvādrasālaṃkāratvam /	rAja-vizaya-karatiBAva-aFga-tvAt-rasa-alaMkAra-tvam /
   yadāhuḥ -	yat-AhuH -
   'pradhāne 'nyatra vākyārthe yatrāṅgaṃ tu rasādayaḥ /	apraDAne anyatra vAkya-arTe yatra-aFgam tu rasa-AdayaH /
   kāvye tasminnalaṃkāro rasādiriti me matiḥ'; //	kAvye tasmin=-alaMkAraH rasa-AdiH-iti me matiH-a; //
   iti /	iti /
   tṛtīyacaturthacaraṇayostu sphuṭāveva vyatirekātiśayau /	tRtIya-caturTa-caraNayoH-tu sPuwO=-eva vyatireka-atiSayO /
   ghṛṣṭāśabdena tādṛśanādo velācalapratibaddhatvādagre na gataḥ /	GRzwA-Sabdena tAdRSa-nAdaH velA-acala-pratibadDa-tvAt-agre na gataH /
   anyathā lokālokācalamapi spṛśediti gamyate /	anyaTA lokAloka-acalam-api spRSet-iti gamyate /
   eva mṛṣṭeti noktam /	eva mRzwA-iti na-uktam /
   tathā sati śaithilyapratyayāpatteḥ //	taTA sati SETilya-pratyaya-ApatteH //
        kiṃ brūmastava vīratāṃ vayamamī yasmindharākhaṇḍala	kim brUmaH-tava vIra-tAm vayam-amI yasmin-DarA-KaNxala
   krīḍākuṇḍalitabhru śoṇanayanaṃ dormaṇḍalaṃ paśyati /	krIxA-kuNxalita-Bru SoNa-nayanam dos-maNxalam paSyati /
        māṇikyāvalikāntidanturatarairbhūṣāsahasrotkarairvindhyāraṇyaguhāgṛhāvaniruhāstatkālamullāsitāḥ	mANikya-Avali-kAnti-danturatarEH-BUzA-sahasra-utkarEH-vinDya-araNya-guhA-gRha-avaniruhAH-tad-kAlam-ullAsitAH
   // JPran_4 //	// JPran_4 //
   atra vindhyāraṇyagatānāṃ guhāgṛhāṇāmavaniruhāṃ ca vindhyagatānāṃ	atra vinDya-araNya-gatAnAm guhA-gRhANAm-avaniruhAm ca vinDya-gatAnAm
   guhāgṛhāṇāmaraṇyagatānāmavaniruhāṇāṃ vā bhūṣaṇena kāryeṇāprastutena	guhA-gRhANAm-araNya-gatAnAm-avaniruhANAm vA BUzaNena kAryeNa-aprastutena
   tvadarinārīṇāṃ svanagarāṇi parityajya niśi guhāgṛheṣu tarutaleṣu ca	tvad-ari-nArINAm sva-nagarANi parityajya niSi guhA-gRhezu taru-talezu ca
   vinyasya sakalābharaṇāni kṛtaśayanānāṃ prātastvadāgamanasaṃbhrameṇa	vinyasya sakala-ABaraNAni kRta-SayanAnAm prAtar-tvad-Agamana-saMBrameNa
   tatkarmakaṃ vismaraṇaṃ bhāravaśātparityāgo vā prastuto gamyata	tat-karmakam vismaraNam BAra-vaSAt-parityAgaH vA prastutaH gamyata
   ityaprastutapraśaṃsā /	iti-aprastuta-praSaMsA /
   kāryasya yathākathaṃcitprastutatve tu paryāyoktamalaṃkāraḥ //	kAryasya yaTA-kaTaMcid-prastuta-tve tu paryAya-uktam-alaMkAraH //
        māhātmyasya paro 'vadhirnijagṛhaṃ gambhīratāyāḥ pitā ratnānāmahameka	mAhAtmyasya paraH avaDiH-nija-gRham gamBIra-tAyAH pitA ratnAnAm-aham-eka
   eva bhuvane ko vāparo mādṛśaḥ /	eva Buvane kaH vA-aparaH mAdRSaH /
        ityevaṃ paricintya mā sma sahasā garvāndhakāraṃ gamo dugdhābdhe	iti-evam paricintya mA sma sahasA garva-anDakAram gamaH dugDa-abDe
   bhavatā samo vijayate śrīprāṇanārāyaṇaḥ // JPran_5 //	BavatA samaH vijayate SrI-prANa-nArAyaNaH // JPran_5 //
   atropamānasya guṇaviśeṣaprayuktasādṛśyābhāvanibandhanamutkarṣaṃ parihartuṃ	atra-upamAnasya guNa-viSeza-prayukta-sAdRSya-aBAva-nibanDanam-utkarzam parihartum
   varṇyamānasādṛśyātmakaḥ pratīpālaṃkārabhedaḥ /	varNyamAna-sAdRSya-AtmakaH pratIpa-alaMkAra-BedaH /
   sa copamāviśeṣa ityeke /	sa ca-upamA-viSezaH iti-eke /
   vicchittivailakṣaṇyādatirikta evetyapare //	vicCitti-vElakzaNyAt-atiriktaH eva-iti-apare //
        tattvo janma sitāṃśuśekharatanujyotsnānimagnātmano	tattvaH janma sitAMSu-SeKara-tanu-jyotsnA-nimagna-AtmanaH-
   dugdhāmbhonidhimugdhavīcivalayaiḥ sākaṃ parikrīḍanam /	dugDa-amBaH-niDi-mugDa-vIci-valayEH sAkam parikrIxanam /
        saṃvāsaḥ suralokasindhupuline vādaḥ sudhāṃśoḥ karaiḥ	saMvAsaH sura-loka-sinDu-puline vAdaH suDAMSoH karEH
   kasmānnojjvalimānamañcatutamāṃ deva tvadīyaṃ yaśaḥ // JPran_6 //	kasmAt-na-ujjvali-mAnam-aQcatutamAm deva tvadIyam yaSaH // JPran_6 //
   atra yaśasi dhavalatātiśayastaddharmisaṃbandhaprayuktatvena kathita iti	atra yaSasi Dava-latA-atiSayaH-tad-Darmi-saMbanDa-prayukta-tvena kaTitaH iti
   samasya viṣayaḥ /	samasya vizayaH /
   aṃśukṛtaścandre tatkṛtaśca bhagavati bhagavatkṛtaśca	aMSu-kRtaH-candre tad-kRtaH-ca Bagavati Bagavat-kRtaH-ca
   rājanītyevamuttarottaramupacīyamāno rājagata utkarṣaḥ pratīyata iti	rAjanI-iti-evam-uttarottaram-upacIyamAnaH rAja-gataH utkarzaH pratIyate iti
   sāraviṣayaḥ //	sAra-vizayaH //
        ābadhnāsyalakānnirasyasitamāṃ colaṃ rasākāṅkṣayā laṅkāyāvaśatāṃ	AbaDnAsi-alakAt-nirasya-sitamAm colam rasa-AkAFkzayA laFkAya-avaSatAm
   tanoṣi kuruṣe jaṅghālalāṭakṣatam /	tanozi kuruze jaFGA-lalAwakzatam /
        pratyaṅgaṃ parimardanirdayamaho cetaḥ samālambase vāmānāṃ viṣaye	pratyaFgam parimarda-nirdayam-aho cetaH samAlambase vAmAnAm vizaye
   nṛpendra bhavataḥ prāgalbhyamadbhutam // JPran_7 //	nRpa-indra BavataH prAgalByam-adButam // JPran_7 //
   atra prakṛtidharmigatayoḥ prakṛtāprakṛtayoḥ prakṛtayoreva vā vṛttāntayoḥ	atra prakRti-Darmi-gatayoH prakRta-aprakRtayoH prakRtayoH-eva vA vRttAntayoH
   śleṣaḥ /	SlezaH /
   sa ca ṣaṭsu sthaleṣu śabdanānātvanibandhano dvayoścārthanānātvanibandhanaḥ	sa ca zawsu sTalezu Sabda-nAnA-tva-nibanDanaH dvayoH-ca-arTa-nAnA-tva-nibanDanaH
   dvāvapyetau śabdālaṃkārāviti prāñcaḥ /	dvO=-api-etO Sabda-alaMkArO=-iti prAQcaH /
   ādyo jatukāṣṭhanyāyena śabdaśleṣaṇācchabdālaṃkāraḥ,	AdyaH jatu-kAzWa-nyAyena Sabda-SlezaNAt-Sabda-alaMkAraH,
   dvitīyastvekavṛntagataphaladvayanyāyenārthaśleṣaṇādarthālaṃkāra iti navyāḥ	dvitIyaH-tu-eka-vRnta-gata-Pala-dvaya-nyAyena-arTa-SlezaNAt-arTa-alaMkAraH iti navyAH
        deva tvāṃ paritaḥ stavantu kavayo lobhena kiṃ tāvatā stavyastvaṃ	deva tvAm paritas stavantu kavayaH loBena kim tAvatA stavyaH-tvam
   bhavitāsi yasya taruṇaścāpapratāpo 'niśam /	BavitAsi yasya taruNaH-cApa-pratApaH aniSam /
        kroḍāntaḥ kurutetarāṃ vasumatīmāśāḥ samāliṅgati dyāṃ cumbatyamarāvatī	kroxa-antar kuruta-itarAm vasumatIm-ASAH samAliFgati dyAm cumbati-amarAvatI
   ca sahasā gacchatyagamyāmapi // JPran_8 //	ca sahasA gacCati-agamyAm-api // JPran_8 //
   atra pratāpagataḥ pṛthivyādisaṃbandho	atra pratApa-gataH pRTivI-Adi-saMbanDaH-
   liṅgaviśeṣāvacchinnatattatsādhāraṇaviśeṣaṇābhivyaktakāmukavṛttāntābhinnatayā	liFga-viSeza-avacCinna-tad-tad-sADAraNa-viSezaNa-aBivyakta-kAmuka-vRttAnta-aBinna-tayA
   sthita iti samāsoktiḥ kāryarūpadharmaprayuktaśuddhasādhāraṇyena	sTitaH iti samAsa-uktiH kArya-rUpa-Darma-prayukta-SudDa-sADAraNyena
   viśeṣaṇasāmyamālambya pravṛttā /	viSezaNa-sAmyam-Alambya pravRttAH /
   sā ca nindotthāpakatvādadvyājastutau guṇaḥ //	sA ca nindA-utTApaka-tvAdat-vyAja-stutO guNaH //
        lokānāṃ vipadaṃ dhunoṣi kuruṣe	lokAnAm vipadam Dunozi kuruze
   saṃpattimatyutkaṭāmityalpetarajalpitairjaḍadhiyāṃ bhūpāla mā gā madam /	saMpattimatI-utkawAm-iti-alpa-itara-jalpitEH-jaxa-DiyAm BUpAla mA gAH madam /
        yatkīrtistava vallabhā laghutarabrahmāṇḍabhāṇḍodare piṇḍīkṛtya	yad-kIrtiH-tava vallaBA laGutara-brahmANxa-BANxa-udare piNxIkRtya
   mahonnatāmapi tanuṃ kaṣṭena hā vartate // JPran_9 //	mahA-unnatAm-api tanum kazwena hA vartate // JPran_9 //
   atrāpi prāgvat /	atra-api prAgvat /
   paraṃ	param
   tvādhārādheyānyataravistṛtatvasiddhiphalakānyataranyūnatvakalpanātsādhikālaṃkāro	tu-ADAra-ADeya-ani-atara-vistRta-tva-sidDi-Palaka-ani-atara-nyUna-tva-kalpanAt-sADika-alaMkAraH-
   'pi tasyāṃ guṇaḥ //	api tasyAm guNaH //
        kṣoṇīṃ śāsati mayyupadravalavaḥ kasyāpi na syāditi prauḍhaṃ vyāharato	kzoNIm SAsati mayi-upadrava-lavaH kasya-api na syAt-iti prOXam vyAharataH-
   vacastava kathaṃ deva pratīmo vayam /	vacaH-tava kaTam deva pratImaH vayam /
        pratyakṣaṃ bhavato vipakṣanivahairdyāmutpatadbhiḥ krudhā	pratyakzam BavataH vipakza-nivahEH-dyAm-utpatadBiH kruDA
   yadyuṣmatkulakoṭimūlapuruṣo nirbhidyate bhāskaraḥ // JPran_10 //	yat-yuzmad-kula-kowi-mUla-puruzaH nirBidyate BAskaraH // JPran_10 //
   iha tvadhikasamāsoktibhyāmanāliṅgitaiva sā [vyājastutiḥ] //	iha tu-aDika-samAsa-uktiByAm-anAliFgitA-eva sA [vyAja-stutiH] //
        āsvādena raso rasena kavitā kāvyena vaṇī tayā	AsvAdena rasaH rasena kavi-tA kAvyena vaNI tayA
   lokāntaḥkaraṇānurāgarasikaḥ sabhyaḥ sabhā cāmunā /	loka-antaHkaraNa-anurAga-rasikaH saByaH saBA ca-amunA /
        dāridryānaladahyamānajagatīpīyūṣadhārādhara kṣoṇīnātha tathā	dAridrya-anala-dahyamAna-jagatI-pIyUza-DArADara kzoNInATa taTA
   bhavāṃśca bhavatā bhūmaṇḍalaṃ bhāsate // JPran_11 //	BavAn=-ca BavatA BU-maNxalam BAsate // JPran_11 //
   mālādīpakametaditi prāñcaḥ /	mAlAdIpakam-etat-iti prAQcaH /
   dīpakasya sādṛśyamūlakatāniyamānna mālādīpakamapi tvekāvalībheda iti tu	dIpakasya sAdRSya-mUlaka-tA-niyamAt-na mAlAdIpakam-api tu-eka-AvalI-BedaH iti tu
   vayam //	vayam //
        amlāyanyadarātikairavakulānyamlāsiṣuḥ satvaraṃ	amlAyan-i-adarAtikEH-avakulAni-amlAsizuH satvaram
   dainyadhvāntakadambakāni parito neśustamāṃ tāmasāḥ /	dEnya-DvAnta-kadambakAni paritas neSuH-tamAm tAmasAH /
        sanmārgāḥ prasaranti sādhunalinānyullāsamātanvate tanmanye bhavataḥ	sat-mArgAH prasaranti sADu-nalinAni-ullAsam-Atanvate tat-manye BavataH
   pratāpatapano deva prabhātonmukhaḥ // JPran_12 //	pratApa-tapanaH deva praBAta-unmuKaH // JPran_12 //
   iha rūpakaniṣpāditaliṅgakamanumānaṃ nimittavirahādutprekṣāyā	iha rUpaka-nizpAdita-liFgakam-anumAnam nimitta-virahAt-utprekzAyA
   ayogādvācakamanumitiparam //	ayogAt-vAcakam-anumiti-param //
        utkṣiptāḥ kabarībharaṃ vivalitāḥ pārśvadvayaṃ nyakkṛtāḥ	utkziptAH kabarIBaram vivalitAH pArSva-dvayam nyakkRtAH
   pādāmbhojayugaṃ ruṣā parihṛtā dūreṇa celāñcalam /	pAda-amBoja-yugam ruzA parihRtAH dUreNa celA-aQcalam /
        gṛhṇanti tvarayā bhavatpratibhaṭakṣmāpālavāmabhruvāṃ yāntīnāṃ	gRhNanti tvarayA Bavat-pratiBawa-kzmA-pAla-vAma-BruvAm yAntInAm
   gahaneṣu kaṇṭakacitāḥ ke ke na bhūmīrūhāḥ // JPran_13 //	gahanezu kaNwaka-citAH ke ke na BUmIrUhAH // JPran_13 //
   atra kaṇṭakacitatvena kabarīgrahaṇādeḥ saṃkīrṇatvātkāryadharmāntarā	atra kaNwaka-cita-tvena kabarI-grahaNa-AdeH saMkIrNa-tvAt-kArya-Darma-antarA
   saṃkīrṇaśuddhasādhāraṇyena viśeṣaṇasāmyamālambya pravṛttā samāsoktiḥ //	saMkIrNa-SudDa-sADa-araNyena viSezaNa-sAmyam-Alambya pravRttA samAsoktiH //
        dṛṣṭiḥ saṃbhṛtamaṅgalā budhamayī deva tvadīyā sabhā	dRzwiH saMBRta-maFgalA buDa-mayI deva tvadIyA saBA
   kāvyasyāśrayabhūtamāsyamaruṇādhāro 'dharaḥ sundaraḥ /	kAvyasya-ASraya-BUtam-Asyam-aruNa-ADAraH aDaraH sundaraH /
        krodhaste 'śanimūrudāradhiṣaṇa svāntaṃ tu somāspadaṃ	kroDaH-te aSani-mUrudAra-DizaNa svAntam tu soma-Aspadam
   rājannūnamanūnavikrama bhavānsarvagrahālambanam // JPran_14 //	rAjan-=-Unam-anUna-vikrama BavAn-sarva-graha-Alambanam // JPran_14 //
   atrotprekṣyamānasarvagrahālambanatvasya samānādhikaraṇeṣu dharmeṣu	atra-utprekzyamAna-sarva-graha-Alambana-tvasya samAna-aDikaraNezu Darmezu
   tattadgrahāśritāṅgakatveṣu viśeṣaṇībhūtaistattadgrahaiḥ saha viṣayasya	tad-tad-graha-ASrita-aFgaka-tvezu viSezaNIBUtEH-tad-tad-grahEH saha vizayasya
   rājño kalyāṇāśrayatvādiṣu viśeṣaṇānāṃ kalyāṇādīnāṃ	rAjQaH kalyANa-ASraya-tva-Adizu viSezaNAnAm kalyANa-AdInAm
   śleṣeṇābhedasaṃpādanadvārā tādṛśadharmasādhāraṇatāsaṃpattau	SlezeNa-aBeda-saMpAdana-dvArA tAdRSa-Darma-sADAraNa-tA-saMpattO
   tannimittakotprekṣāsiddhiḥ //	tad-nimittaka-utprekzA-sidDiH //
        sṛṣṭiḥ sṛṣṭibhuvā purā kila paritrātuṃ jaganmaṇḍalaṃ tvaṃ	sRzwiH sRzwiBuvA purA kila paritrAtum jagat-maNxalam tvam
   caṇḍātapanirdayaṃ tapasi yajjvālājaṭālaiḥ karaiḥ /	caNxa-Atapa-nirdayam tapasi yat-jvAlA-jawAlEH karEH /
        saṃrambhāruṇalocano raṇabhuvi prasthātukāmo 'dhunā jānīmo bhavatā na	saMramBa-aruNa-locanaH raNa-Buvi prasTAtu-kAmaH aDunA jAnImaH BavatA na
   hanta viditaḥ śrīkāmarūpeśvaraḥ // JPran_15 //	hanta viditaH SrI-kAmarUpa-ISvaraH // JPran_15 //
   atra rājavarṇanāṅgatvena raverbhayotpādane varṇyatvena prastute	atra rAja-varNana-aFga-tvena raveH-Baya-utpAdane varNya-tvena prastute
   sākṣāttadananuguṇatvenāprastutena prasthānena sākṣāttadanuguṇaṃ	sAkzAt-tad-ananuguNa-tvena-aprastutena prasTAnena sAkzAt-tad-anuguNam
   ripukartṛkaṃ sūryamaṇḍalabhedanaṃ kāryaṃ gamyate //	ripu-kartRkam sUrya-maNxala-Bedanam kAryam gamyate //
        āyātā kamalāsanasya bhavanāddraṣṭuṃ trilokītalaṃ gīrvāṇeṣu dināni	AyAtA kamalAsanasya BavanAt-drazwum trilokI-talam gIrvANezu dinAni
   kānicidaho nītvā punaḥ kautukāt /	kAnicid-ahaH nItvA punar kOtukAt /
        bhrāntvā bhūvalaye mahākavikulopāsyā tavāsyāmbuje rājansaṃprati	BrAntvA BU-valaye mahA-kavi-kula-upAsyA tava-asya-ambuje rAjan-saMprati
   satyadhāmani girāṃ devī sukhaṃ vartate // JPran_16 //	satya-DAmani girAm devI suKam vartate // JPran_16 //
   atraikasyādheyasyānekādhārasaṃbandhātparyāyaḥ /	atra-ekasya-ADeyasya-aneka-ADAra-saMbanDAt-paryAyaH /
   tatra prathamacaraṇagatamadhikaraṇamārthaviśleṣāvadhikapañcamyā	tatra praTama-caraNa-gatam-aDikaraNam-ArTa-viSlezO=-aDika-paQcamyA
   viśleṣasyopaśleṣāpekṣatvenaupaśleṣikādhikaraṇasyākṣepagamyatvāt /	viSlezasya-upaSleza-apekza-tvena-OpaSlezika-aDikaraNasya-Akzepa-gamya-tvAt /
   satyadhāmanīti śleṣabhittikābhedādhyavasānena mukhasya satyalokatāsiddhau	satya-DAmani-iti Sleza-BittikA-Beda-aDyavasAnena muKasya satyalokatA-sidDO
   sukhavartanasiddhiḥ //	suKa-vartana-sidDiH //
        vidvaddainyatamastrimūrtirathavā vairīndravaṃśāṭavīdāvāgniḥ kimaho	vidvat-dEnyatamaH-trimUrtiH-aTavA vErI-indra-vaMSa-awavI-dAva-agniH kim-aho
   mahojjvalayaśaḥśītāṃśudugdhāmbudhiḥ /	mahA-ujjvala-yaSaH-SItAMSu-dugDa-ambuDiH /
        kiṃ vānaṅgabhujaṃgadaṣṭavanitājīvāturevaṃ nṛṇāṃ keṣāmeṣa narādhipo na	kim vA-anaFga-BujaMga-dazwa-vanitA-jIvA-turevam nRNAm kezAm-eza narADipaH na
   janayatyalpetarāḥ kalpanāḥ // JPran_17 //	janayati-alpa-itarAH kalpanAH // JPran_17 //
   atra koṭīnāmāropāntaramūlakatvātparamparitasaṃśayaḥ sa cāhāryaḥ,	atra kowI-nAmAra-upAntara-mUlaka-tvAt-paramparita-saMSayaH sa ca-AhAryaH,
   mūlāropasya tathātvāt /	mUla-Aropasya taTAtvAt /
   kavāviva kavinibaddhapramātrantare 'pyāhāryabuddheravirodhāt //	kavO=-iva kavi-nibadDa-pramAtR-antare api-AhArya-budDeH-aviroDAt //
        nadanti madadantinaḥ parilasanti vājivrajāḥ paṭhanti	nadanti mada-dantinaH parilasanti vAjivrajAH paWanti
   birudāvalīmahitamandire bandinaḥ /	birudAvalIm-ahita-mandire bandinaH /
        idaṃ tadavadhi prabho yadavadhi pravṛddhā na te yugāntadahanopamā	idam tat-avaDi praBo yat-avaDi pravRdDA na te yugAnta-dahana-upamA
   nayanakoṇaśoṇadyutiḥ // JPran_18 //	nayana-koNa-SoNa-dyutiH // JPran_18 //
   atra mukhyārthasya rājaviṣayāyāḥ kaviraterupakārakasya yadaiva tava	atra muKya-arTasya rAja-vizayAyAH kavi-rateH-upakArakasya yadA-eva tava
   kopodayastadaiva tava ripūṇāṃ saṃpado bhasmasādbhaviṣyantīti vastuna	kopa-udayaH-tadA-eva tava ripUNAm saMpadaH BasmasAt-Bavizyanti-iti vastuna
   upakārikā nayanakoṇaśoṇadyuteryugāntadahanopamā //	upakArikA nayana-koNa-SoNa-dyuteH-yuga-anta-dahana-upamA //
        mayi tvadupamāvidhau vasumatīśa vācaṃyame na varṇayati māmayaṃ	mayi tvad-upamA-viDO vasumatI-ISa vAcaMyame na varNayati mAm-ayam
   kaviriti krudhaṃ mā kṛthāḥ /	kaviH-iti kruDam mA kRTAH /
        carācaramidaṃ jagajjanayato vidhermānase padaṃ na vidadhetarāṃ tava	carAcaram-idam jagat-janayataH viDeH-mAnase padam na vidaDa-itarAm tava
   samo dvitīyo naraḥ // JPran_19 //	samaH dvitIyaH naraH // JPran_19 //
   atra tvatsamo 'nyo nāstīti pratyayādupamānaluptopamā vyaṅgyeti prāñcaḥ /	atra tvad-samaH anyaH na-asti-iti pratyayAt-upamAna-lupta-upamA vyaFgya-iti prAQcaH /
   sarvathaiva sāmyasyāpratiṣṭhānānneyamupamā /	sarvaTA-eva sAmyasya-apratizWAnAt-na-iyam-upamA /
   anyathā vyatirekasyāpi tattvāpatteḥ /	anyaTA vyatirekasya-api tattva-ApatteH /
   'ḍhuṃḍhollanto marisasi kaṃṭakakaliāiṃ keaivaṇāiṃ /	aXuMXA-ullantaH marisasi kaMwaka-kaliAim keEvaNAim /
   mālaikusumasaricchaṃ bhamara bhamaṃto ṇa pāvesi //	mAlEkusuma-saricCam Bamara BamaMtaH Na pAvesi //
   '; ityatra tu na prāpsyasītyuktvā kvacittvadagocare sthale bhaviṣyatīti	a; iti-atra tu na prApsyasi-iti-uktvA kvacid-tvad-agocare sTale Bavizyati-iti
   pratīteḥ sādṛśyapratiṣṭhānālluptopamāstu /	pratIteH sAdRSya-pratizWAnAt-lupta-upamAH-tu /
   tasmādasamālaṃkāra evāyamiti tu navyāḥ //	tasmAt-asama-alaMkAraH eva-ayam-iti tu navyAH //
        bhujabhramitapaṭṭiśoddalitadṛptadantāvalaṃ	Buja-Bramita-pawwiSa-uddalita-dRpta-dantAvalam
   bhavantamarimaṇḍalakrathana paśyataḥ saṃgare /	Bavantamari-maNxala-kraTana paSyataH saMgare /
        karālakuliśāhatisphuṭavibhinnavindhyācalo na kasya hṛdayaṃ	karAla-kuliSa-Ahati-sPuwa-viBinna-vinDya-acalaH na kasya hRdayam
   jhaṭityadhiruroha jambhāhitaḥ // JPran_20 //	Jawiti-aDiruroha jamBa-AhitaH // JPran_20 //
   atra smaraṇālaṃkāraḥ paraṃtu lakṣyaḥ //	atra smaraNa-alaMkAraH paraMtu lakzyaH //
        yamaḥ pratimahībhṛtāṃ hutavaho 'si tannīvṛtāṃ satāṃ khalu yudhiṣṭhiro	yamaH pratimahIBRtAm hutavahaH asi tat-nIvRtAm satAm Kalu yuDizWiraH-
   dhanapatirdhanākāṅkṣiṇām /	DanapatiH-Dana-AkAFkziNAm /
        gṛhaṃ śaraṇamicchatāṃ kuliśakoṭibhirnirmitaṃ tvameka iha bhūtale	gRham SaraNam-icCatAm kuliSa-kowiBiH-nirmitam tvam-ekaH iha BU-tale
   bahuvidho vidhātrā kṛtaḥ // JPran_21 //	bahuviDaH viDAtrA kRtaH // JPran_21 //
   atra kavinā yamatvādinā rūpeṇa rājño rūpavataḥ karaṇādrūpakeṇa	atra kavinA yama-tva-AdinA rUpeNa rAjQaH rUpavataH karaNAt-rUpakeNa
   vipakṣabhūpālādīnāmetasminnāgate yamatvādinā bhrānterapi	vipakza-BUpAla-AdInAm-etasmin=-Agate yama-tva-AdinA BrAnteH-api
   saṃbhavādbhrāntimatā	saMBavAt-BrAntimatA
   tairevānekairgrahītṛbhiranekairdharmairullekhanādullekhaviśeṣeṇa ca saha	tEH-eva-anekEH-grahItRBiH-anekEH-DarmEH-ulleKanAt-ulleKa-viSezeNa ca saha
   saṃkīrṇo 'pi saṃbandhiṣaṣṭhyantabhedaprayuktavarṇyānekavidhatvaka ullekhaḥ	saMkIrNaH api saMbanDi-zazWI-anta-Beda-prayukta-varNya-aneka-viDatvakaH ulleKaH
        dvinetra iva vāsavo mitakaro vivasvāniva dvitīya iva candramāḥ	dvi-netre iva vAsavaH mita-karaH vivasvAn-iva dvitIyaH iva candramAH
   śritavapurmanobhūriva /	Srita-vapuH-manaH-BUH-iva /
        narākṛtirivāmbudhirgururiva kṣamāmāgato nuto nikhilabhūsurairjayati	nara-AkRtiH-iva-ambuDiH-guruH-iva kzamAm-AgataH nutaH niKila-BUsurEH-jayati
   kāmarūpeśvaraḥ // JPran_22 //	kAmarUpa-ISvaraH // JPran_22 //
   atra rājagatānāṃ dvinetratvādīnāṃ vāsavāditādātmyavirodhināṃ	atra rAja-gatAnAm dvi-netra-tva-AdInAm vAsava-Adi-tAdAtmya-viroDinAm
   virodhanivartanāya viṣayiṣu vāsavādiṣvāropeṇa	viroDa-nivartanAya vizayizu vAsava-Adizu-AropeNa
   sādhāraṇīkaraṇāttannimittakotprekṣā /	sADAraNIkaraNAt-tad-nimittaka-utprekzA /
   sā ceha mālārūpā /	sA ca-iha mAlA-rUpAH /
   na cātropamā śakyarūpaṇā /	na ca-atra-upamA Sakya-rUpaNA /
   dvinetratvādyukterniṣprayojanakatvāpatteḥ /	dvi-netra-tvAt-yukteH-nizprayojana-ka-tva-ApatteH /
   na copamāniṣpādakaṃ teṣāṃ sādhāraṇyaṃ tadabhāve 'pi paramaiśvaryādibhiḥ	na ca-upamA-nizpAdakam tezAm sADAraNyam tad-aBAve api parama-ESvarya-AdiBiH
   pratīyamānaistasyā niṣpatteḥ /	pratIyamAnEH-tasyAH nizpatteH /
   asundaratvenopamāniṣpādakatayā kaveranabhipretatvācca /	asundara-tvena-upamA-nizpAdaka-tayA kavera-naBipreta-tvAt-ca /
   evaṃ dvitīyādīnāṃ candrādiṣvāropo 'pyupamāyāṃ satyāmanarthaka eva syāt //	evam dvitIya-AdInAm candra-Adizu-AropaH api-upamAyAm satyAm-anarTakaH eva syAt //
        dīnavrāte dayārdrā nikhilaripukule nirdayā kiṃ ca mṛdvī kāvyālāpeṣu	dIna-vrAte dayA-ArdrA niKila-ripu-kule nirdayA kim ca mRdvI kAvya-AlApezu
   tarkaprativacanavidhau karkaśatvaṃ dadhānā /	tarka-prativacana-viDO karkaSa-tvam daDAnAH /
        lubdhā dharmeṣvalubdhā vasuni paravipaddarśane kāṃdiśīkā	lubDAH Darmezu-alubDA vasuni para-vipad-darSane kAMdiSIkA
   rājannājanmaramya sphurati bahuvidhā tāvakī cittavṛttiḥ // JPran_23 //	rAjan=-Ajanma-ramya sPurati bahuviDA tAvakI citta-vRttiH // JPran_23 //
   atra viṣayānekatvaprayuktacittavṛtteranekavidhatvamityullekhaḥ /	atra vizayAn-ekatva-prayukta-citta-vRtteH-anekaviDa-tvam-iti-ulleKaH /
   tatra ca tadīyacittavṛttitvenaikatvādhyavasānaṃ tantram //	tatra ca tadIya-citta-vRtti-tvena-eka-tva-aDyavasAnam tantram //
        devāḥ ke pūrvadevāḥ samiti mama naraḥ santi ke vā purastādeva	devAH ke pUrvadevAH samiti mama naraH santi ke vA purastAt-eva
   jalpanti tāvatpratibhaṭapṛtanāvartinaḥ kṣatravīrāḥ /	jalpanti tAvat-pratiBawa-pRtanAvartinaH kzatra-vIrAH /
        yāvannāyāti	yAvat-na-AyAti
   rājannayanaviṣayatāmantakatrāsimūrtermugdhāriprāṇadugdhāśanamasṛṇarucistvatkṛpāṇo	rAjan=-ayana-vizaya-tAm-antaka-tra-asi-mUrteH-mugDa-ari-prANa-dugDa-aSana-m-asRNa-ruciH-tvad-kRpANaH-
   bhujaṃgaḥ // JPran_24 //	BujaMgaH // JPran_24 //
   atra śuddhaparamparitarūpakam //	atra SudDa-paramparitarUpakam //
        prācīsaṃdhyāsamudyanmahimadinamaṇermānamāṇikyakāntirjvālāmālā karālā	prAcIsaMDyA-samudyat-mahima-dinamaNeH-mAnamANikya-kAntiH-jvAlA-mAlA karAlA
   kavalitajagataḥ krodhakālānalasya /	kavalita-jagataH kroDa-kAla-analasya /
        āśākāntāpadāmbhoruhatalavigalanmañjulākṣārasābhā sā bhāti	ASA-kAnta-Apada-amBoruha-tala-vigalat-maQjulAkzAra-sa-ABA sA BAti
   kṣoṇiśobhākaraṇa tava dṛśoḥ saṃgare śoṇimaśrīḥ // JPran_25 //	kzoNi-SoBA-karaNa tava dRSoH saMgare SoNim-aSrIH // JPran_25 //
   atrāpi tadeva paraṃtu mālātmakam //	atra-api tat-eva paraMtu mAlA-Atmakam //
        tvāṃ sundarīnivahaniṣṭhuradhairyagarvanirvāsanaikarasikaṃ samare	tvAm sundarI-nivaha-nizWura-DErya-garva-nirvAsana-eka-rasikam samare
   nirīkṣya /	nirIkzya /
        kā vā ripukṣitibhṛtāṃ bata rājalakṣmīḥ svāmivratatvamapariskhalitaṃ	kA vA ripu-kziti-BRtAm bata rAja-lakzmIH svAmi-vrata-tvam-aparisKalitam
   babhāra // JPran_26 //	baBAra // JPran_26 //
   atra śatrūṇāṃ rājyalakṣmīstvāṃ prāpteti vivakṣito 'rthaḥ	atra SatrUNAm rAjya-lakzmIH-tvAm prAptA-iti vivakzitaH arTaH
   pātivratyaskhalitarūpeṇābhihita iti paryāyoktam /	pAtivrati-a-sKalita-rUpeNa-aBihitaH iti paryAya-uktam /
   tacca rājyalakṣmyā nāyikātvasiddhyarthaṃ samāsoktimapekṣata iti sā tatra	tat-ca rAjya-lakzmyA nAyikA-tva-sidDi-arTam samAsoktim-apekzate iti sA tatra
   guṇaḥ //	guNaH //
        nāsatyayogo vacaneṣu kīrtau tathārjunaḥ karmaṇi cāpi dharmaḥ /	na-asatya-yogaH vacanezu kIrtO taTA-arjunaH karmaNi ca-api DarmaH /
        citte jagatprāṇabhavo yadāste vaśaṃvadāste kimu pānḍuputrāḥ //	citte jagat-prANa-BavaH yadAste vaSaMvadAH-te kimu pAnxu-putrAH //
   JPran_27 //	JPran_27 //
   atra pāṇḍuputreṣu viṣayeṣu rājavaśaṃvadatādātmyotprekṣāyāṃ	atra pANxu-putrezu vizayezu rAja-vaSaMvada-tAdAtmya-utprekzAyAm
   rājāśritatvarūpo viṣayidharmaḥ śleṣeṇa viṣayāṇāṃ tadāśritānāṃ	rAja-ASrita-tva-rUpaH vizayi-DarmaH SlezeNa vizayANAm tad-ASritAnAm
   cāsatyābhāvaśuklagunapuṇyaparameśvarāṇāmabhedasaṃpādanadvārā	ca-asatya-aBAva-Sukla-guna-puNya-parameSvarANAm-aBeda-saMpAdana-dvArA
   viṣayasādhāraṇīkṛtaḥ //	vizaya-sADAraNIkRtaH //
        manthācalabhramaṇaveghavaśaṃvadā ye dugdhāmbudherudapatannaṇavaḥ	manTa-acala-BramaNa-veGa-vaSaMvadAH ye dugDa-ambuDeH-udapatat-naNavaH
   sudhāyāḥ /	suDAyAH /
        tairekatāmupagatairvividhauṣadhībhirdhātā sasarja tava deva	tEH-eka-tAm-upagatEH-viviDa-ozaDIBiH-DAtA sasarja tava deva
   dayādṛgantān // JPran_28 //	dayA-dRS-antAn // JPran_28 //
   atra dṛganteṣu na kevalaṃ saṃjīvakatvādayo 'mṛtamātraguṇa eva	atra dRS-antezu na kevalam saMjIvaka-tva-AdayaH amRta-mAtra-guNaH eva
   kaverbubodhayiṣitā api tu nikhilajanavaśīkāratvādayo 'nye 'pīti	kaveH-buboDayizitAH api tu niKila-jana-vaSIkAra-tva-AdayaH anye api-iti
   sudhākaṇeṣvoṣadhīsaṃsargo 'tiśayārthamupāttaḥ //	suDA-kaNezu-ozaDI-saMsargaH atiSaya-arTam-upAttaH //
        keśairvadhūnāmatha sarvakoṣaiḥ prāṇaiśca sākaṃ pratibhūpatīnām /	keSEH-vaDUnAm-aTa sarva-kozEH prANEH-ca sAkam pratiBUpatInAm /
        tvayā raṇe niṣkaruṇena gāḍhaṃ cāpasya jīvā cakṛṣe javena // JPran_29	tvayA raNe nizkaruNena gAXam cApasya jIvA cakRze javena // JPran_29
   atra cāpakarṣaṇakāryāṇānāṃ keśākarṣaṇādīnāṃ	atra ca-apakarzaNa-kAryANAnAm keSa-AkarzaNa-AdInAm
   paurvāparyaviparyayātmanātiśayenānuprāṇitā sahoktiḥ //	pOrvAparya-viparyaya-AtmanA-atiSayena-anuprANitA sahoktiH //
        mahendratulyaṃ kavayo bhavantaṃ vadantu kiṃ tāniha vārayāmaḥ /	mahA-indra-tulyam kavayaH Bavantam vadantu kim tAn-iha vArayAmaH /
        bhavānsahasraiḥ samupāsyamānaḥ kathaṃ samānastridaśādhipena //	BavAn-sahasrEH samupAsyamAnaH kaTam samAnaH-tridaSa-aDipena //
   JPran_30 //	JPran_30 //
   atra śleṣotthāpitatridaśatvasaṃkhyāmādāya vyatireka upāttobhayanimittakaḥ	atra Sleza-utTApita-tridaSa-tva-saMKyAm-AdAya vyatirekaH upAtta-uBaya-nimittakaH
        sa tu varṣatu vāri vāridastvamudārāśaya ratnavarṣaṇaḥ /	sa tu varzatu vAri vAri-daH-tvam-udAra-ASaya ratna-varzaNaH /
        sa kuhūrajanīmalīmasastvamihāntarbahireva nirmalaḥ // JPran_31 //	sa kuhU-rajanI-malIm-asaH-tvam-iha-antar-bahis-eva nirmalaH // JPran_31 //
   atrāpi sa eva paraṃ tu śleṣo 'trānutthāpako niṣidhyamānaṃ sāmyaṃ ca na	atra-api saH eva param tu SlezaH atra-anutTApakaH niziDyamAnam sAmyam ca na
   śābdamiti viśeṣaḥ //	SAbdam-iti viSezaH //
        katipayairniraṇāyi janādhipastadaparairudaṭaṅki dhanādhipaḥ /	katipayEH-niraNAyi janADipaH-tad-aparEH-udawaFki DanADipaH /
        ajani kevalameṣa girāṃ patirbhuvi madekamate kamateśvaraḥ // JPran_32	ajani kevalam-eza girAm patiH-Buvi mad-ekamate kamateSvaraH // JPran_32
   atra nāyaṃ rājā kiṃ tu girāṃ patirityākārāpahnutiḥ /	atra na-ayam rAjA kim tu girAm patiH-iti-AkAra-apahnutiH /
   tatra niṣedhabhāgaḥ paramatattvoktyā pūrvārdhena gamyate /	tatra nizeDa-BAgaH parama-tattva-uktyA pUrva-arDena gamyate /
   āropāṃśastūttarārdhena //	Aropa-aMSaH-tu-uttara-arDena //
        makarapratimairmahābhaṭaiḥ kavibhī ratnanibhaiḥ samanvitaḥ /	makara-pratimEH-mahA-BawEH kaviBiH ratna-niBEH samanvitaH /
        kavitāmṛtakīrticandrayostvamihorvīramaṇāsi bhājanam // JPran_33 //	kavitA-amRta-kIrti-candrayoH-tvam-iha-urvI-ramaNA-asi BAjanam // JPran_33 //
   atra rājño jaladhyupamāyāḥ śabdenābhidhāne	atra rAjQaH jalaDi-upamAyAH Sabdena-aBiDAne
   'pyaṅgopamābhirākṣepādekadeśavivartinyupamā tenottarārdha upamitasamāsa	api-aFga-upamABiH-AkzepAt-eka-deSa-vivartinI-upamA tena-uttara-arDaH upamita-samAsa
   eva /	eva /
   viśeṣaṇasamāsavedyasya tādātmyasya prakṛte 'nupayogāt //	viSezaNa-samAsavedyasya tAdAtmyasya prakRte anupayogAt //
        puraḥ purastādaribhūpatīnāṃ bhavanti bhūvallabha bhasmaśeṣāḥ /	puras purastAt-ari-BUpatInAm Bavanti BU-vallaBa Basma-SezAH /
        anantaraṃ te bhrukuṭīviṭaṅkātpatanti roṣānalavisphuliṅgāḥ // JPran_34	anantaram te BrukuwI-viwaFkAt-patanti roza-anala-visPuliFgAH // JPran_34
   atra prayojakātiśayakṛtaḥ prayojyaśaighryātiśayo gamyaḥ /	atra prayojaka-atiSaya-kRtaH prayojya-SEGrya-atiSayaH gamyaH /
   kāryakāraṇapaurvāparyaviparyayarūpā ceyamatiśayoktiḥ //	kArya-kAraNa-pOrvAparya-viparyaya-rUpA ca-iyam-atiSaya-uktiH //
        bhuvanatritaye 'pi mānavaiḥ paripūrṇe vibudhaiśca dānavaiḥ /	Buvana-tritaye api mAnavEH paripUrNe vibuDEH-ca dAnavEH /
        na bhaviṣyati nāsti nābhavannṛpa yaste bhajate tulāspadam // JPran_35	na Bavizyati na-asti na-aBavat-nRpa yaH-te Bajate tulA-Aspadam // JPran_35
   atropamānaluptopameti prāñcaḥ /	atra-upamAna-lupta-upamA-iti prAQcaH /
   asamākhyamalaṃkārāntaramiti tu vayam //	asamAKyam-alaMkAra-antaram-iti tu vayam //
        pīyūṣayūṣakalpāmalpāmapi te giraṃ nipītavatām /	pIyUza-yUza-kalpAm-alpAm-api te giram nipItavatAm /
        toṣāya kalpate no yoṣādharabimbamadhurimodrekaḥ // JPran_36 //	tozAya kalpate naH yoza-aDara-bimba-maDurima-udrekaH // JPran_36 //
   atra saṃbandhe 'pyasaṃbandha ityatiśayoktibhedaḥ /	atra saMbanDe api-asaMbanDaH iti-atiSaya-ukti-BedaH /
   upameyopamānaviśeṣaṇābhyāmalpatvodriktatvābhyāmalpayāpi saha bhūyānapi	upameya-upamAna-viSezaNAByAm-alpa-tva-udrikta-tvAByAm-alpayA-api saha BUyAn-api
   madhurimā sāmyaṃ kartuṃ yatrānīśastatra kiṃ vācyaṃ bhūyasyeti	maDuH-imA sAmyam kartum yatra-anISaH-tatra kim vAcyam BUyasya-iti
   vailakṣaṇyātmā vyatirekaśca //	vElakzaNya-AtmA vyatirekaH-ca //
        bhāsayati vyomasthā jagadakhilaṃ kumudinīrvikāsayati /	BAsayati vyoma-sTA jagat-aKilam kumudinIH-vikAsayati /
        kīrtistava dharaṇigatā sagarasutāyāsamaphalatāṃ nayate // JPran_37 //	kIrtiH-tava DaraNi-gatA sagara-sutAya-asam-aPala-tAm nayate // JPran_37 //
   atra vyajamānacandrikārūpakasaṃkīrṇa ullekhadhvaniḥ //	atra vyajamAna-candrikA-rUpaka-saMkIrNaH ulleKa-DvaniH //
        bhāgyena saha ripūṇāmuttiṣṭhasi viṣṭarātkṛdhāviṣṭaḥ /	BAgyena saha ripUNAm-uttizWasi vizwarAt-kRDa-AvizwaH /
        sahasaiva patasi teṣu kṣitiśāsana mṛtyunā sākam // JPran_38 //	sahasA-eva patasi tezu kziti-SAsana mRtyunA sAkam // JPran_38 //
   'keśairvadhūnām'; ityatra karmaṇaḥ sahoktiḥ /	akeSEH-vaDUnAm-a; iti-atra karmaNaH sahoktiH /
   iha tu karturiti viśeṣaḥ //	iha tu kartuH-iti viSezaH //
        tvayi pākaśāsanasame śāsati sakalaṃ vasuṃdharāvalayam /	tvayi pAkaSAsana-same SAsati sakalam vasuMDarA-valayam /
        vipine vairivadhūnāṃ varṣanti vilocanāni ca dināni // JPran_39 //	vipine vEri-vaDUnAm varzanti vilocanAni ca dinAni // JPran_39 //
   atra varṣavadācarantītyācārakvibantena śleṣācchleṣamūlikā tulyayogitā /	atra varza-vat-Acaranti-iti-AcAra-kvibantena SlezAt-Sleza-mUlikA tulyayogitAH /
   ripukāminīvarṇanaviṣayatvenopamānopameyayordvayorapi prakṛtatvāt //	ripu-kAminI-varNana-vizaya-tvena-upamAna-upameyayoH-dvayoH-api prakRta-tvAt //
        ahitāpakaraṇabheṣaja naranātha bhavānkarasthito yasya /	ahita-apakaraNa-Bezaja nara-nATa BavAn-kara-sTitaH yasya /
        tasya kuto 'hibhayaṃ syādakhilāmapi medinīṃ carataḥ // JPran_40 //	tasya kutas ahi-Bayam syAt-aKilAm-api medinIm carataH // JPran_40 //
   atra śleṣaniveditasya sarpabhayābhāvasyopapādakatayopāttasya rājani	atra Sleza-niveditasya sarpa-Baya-aBAvasya-upapAdaka-tayA-upAttasya rAjani
   bheṣajatādātmyāropasyāpyupapādakatayā sthitaṃ rājasaṃbandhini	Bezaja-tAdAtmya-Aropasya-api-upapAdaka-tayA sTitam rAja-saMbanDini
   dviṣadapakaraṇarūpe dharme śleṣaniveditasarpatāpakaraṇatādātmyamiti	dvizat-apakaraNa-rUpe Darme Sleza-nivedita-sarpa-tApa-karaNa-tAdAtmyam-iti
   prathamacaraṇe śliṣṭaparamparitarūpakaṃ tṛtīye tu śleṣa eva /	praTama-caraNe Slizwa-paramparita-rUpakam tRtIye tu SlezaH eva /
        kuvalayalakṣmīṃ harate tava kīrtistatra kiṃ citram /	kuvalaya-lakzmIm harate tava kIrtiH-tatra kim citram /
        yasmānnidānamasyā lokanamasyāṅghripaṅkajo hi bhavān // JPran_41 //	yasmAt-nidAnam-asyAH loka-namasya-aFGri-paFkajaH hi BavAn // JPran_41 //
   atrotpādakasamānaguṇatvādutpādyasyotpādakasaṃsargānurūpaḥ	atra-utpAdaka-samAna-guNa-tvAt-utpAdyasya-utpAdaka-saMsarga-anurUpaH
   samālaṃkāraviśeṣaḥ /	samAlaMkAra-viSezaH /
   śleṣaścāsminguṇaḥ //	SlezaH-ca-asmin-guNaH //
        dṛṣṭaḥ sadasi cedugrāścandracandanacandrikāḥ /	dRzwaH sadasi ced-ugrAH-candra-candana-candrikAH /
        atha tvaṃ saṃgare saumyāḥ śeṣakālānalāsayaḥ // JPran_42 //	aTa tvam saMgare sOmyAH Seza-kAla-anala-asayaH // JPran_42 //
   atra dṛṣṭaḥ sadasīti vākye tvamityasyāpakarṣaṇāt, atha tvaṃ saṃgara	atra dRzwaH sadasi-iti vAkye tvam-iti-asya-apakarzaNa-at, aTa tvam saMgara
   ityatra ca tvamityasyānuvartanādvākyayoḥ padavinimayātmālaṃkāraḥ pūrvārdhe	iti-atra ca tvam-iti-asya-anuvartanAt-vAkyayoH pada-vinimaya-AtmA-alaMkAraH pUrva-arDe
   uttarārdhe prakṛtānekadharmasaṃbandhāttulyayogitā /	uttara-arDe prakRta-aneka-Darma-saMbanDAt-tulyayogitAH /
   upameyasyotkṛṣṭaguṇatvasiddhaya upamānasya	upameyasya-utkRzwa-guNa-tva-sidDayaH upamAnasya
   tadviruddhaguṇakalpanātmakenālaṃkārāntareṇa śabalitā //	tad-virudDa-guNa-kalpanA-Atmakena-alaMkAra-antareNa SabalitAH //
        apāre khalu saṃsāre vidhinaiko 'rjunaḥ kṛtaḥ /	apAre Kalu saMsAre viDinA-ekaH arjunaH kRtaH /
        kīrtyā nirmalayā bhūpa tvayā sarve 'rjunāḥ kṛtāḥ // JPran_43 //	kIrtyA nirmalayA BUpa tvayA sarve arjunAH kRtAH // JPran_43 //
   iha śleṣamūlo vyatirekaḥ //	iha Sleza-mUlaH vyatirekaH //
        dadhīcibalikarṇeṣu himahemācalābdhiṣu /	daDIci-balikarNezu hima-hema-acala-abDizu /
        adātṛtvamadhairyaṃ ca dṛṣṭe bhavati bhāsate // JPran_44 //	adAtR-tvam-aDEryam ca dRzwe Bavati BAsate // JPran_44 //
   atrāpi saiva tathāvidhā /	atra-api sA-eva taTAviDA /
   yathāsaṃkhyasaṃkarastu viśeṣaḥ //	yaTA-saMKya-saMkaraH-tu viSezaH //
        śāsati tvayi he rājannakhaṇḍāvanimaṇḍalam /	SAsati tvayi he rAjan=-aKaNxa-avani-maNxalam /
        na manāgapi niścinte maṇḍale śatrumittrayoḥ // JPran_45 //	na manAk-api niScinte maNxale Satru-mittrayoH // JPran_45 //
   ihāpi tulyayogitā mittraśabdaśleṣotthāpitā vyājastutiśca //	iha-api tulyayogitA mittra-Sabda-Sleza-utTApitA vyAja-stutiH-ca //
        bhānuragniryamo vāyaṃ baliḥ karṇo 'thavā śibiḥ /	BAnuH-agniH-yamaH vA-ayam baliH karNaH aTavA SibiH /
        pratyarthino 'rthinaścetthaṃ tvayi yānti vikalpanām // JPran_46 //	pratyarTinaH arTinaH-ca-itTam tvayi yAnti vikalpanAm // JPran_46 //
   iha tu saṃśaya ullekhāliṅgitaḥ //	iha tu saMSayaH ulleKA-AliFgitaH //
        kamalāvāsakāsāraḥ kṣamādhṛtiphaṇīśvaraḥ /	kamalA-vAsaka-AsAraH kzamA-DRti-PaNi-ISvaraH /
        bhavānkuvalayasyendurānandayati mānavān // JPran_47 //	BavAn-kuvalayasya-induH-Anandayati mAnavAn // JPran_47 //
   iha śliṣṭaparamparitaṃ rūpakaṃ mālārūpam //	iha Slizwa-paramparitam rUpakam mAlA-rUpam //
        gagane candrikāyante himāyante himācale /	gagane candrikAyante himAyante himAcale /
        pṛthivyāṃ sāgarāyante bhūpāla tava kīrtayaḥ // JPran_48 //	pRTivyAm sAgarAyante BUpAla tava kIrtayaH // JPran_48 //
   iha mālopamāliṅgita ullekhaḥ //	iha mAlopama-AliFgitaH ulleKaH //
        mṛgatāṃ harayanmadhye vṛkṣatāṃ ca paṭīrayan /	mRga-tAm harayan-maDye vRkza-tAm ca pawIrayan /
        nakṣatratāṃ mahīpānāṃ tvamindavasi bhūpate // JPran_49 //	nakzatra-tAm mahIpAnAm tvam-indavasi BUpate // JPran_49 //
   iha śuddhaparamparitā mālārūpopamā /	iha SudDa-paramparitA mAlA-rUpa-upamA /
   ācārakvibantācchatari rūpāṇi /	AcAra-kvibantAcCatari rUpANi /
   tiṅi caikam [indavasi] //	tiFi ca-ekam [indavasi] //
        madhye sudhāsamdurasya sitāmayagṛhodare /	maDye suDA-samdurasya sita-Amaya-gRha-udare /
        pūrṇenduviṣṭare deva sthātuṃ yogyāstavoktayaḥ // JPran_50 //	pUrNa-indu-vizware deva sTAtum yogyAH-tava-uktayaH // JPran_50 //
   atra trayāṇāṃ sudhāsamudrādīnāṃ viśeṣaṇaviśeṣyabhāvena madhurimaṇi parāṃ	atra trayANAm suDA-samudra-AdInAm viSezaNa-viSezya-BAvena maDurimaNi parAm
   kāṣṭhāmadhirūḍhe tvadīyoktipadasaṃbandho yukto na tu viśakalita	kAzWAm-aDirUXe tvadIyokti-pada-saMbanDaH yuktaH na tu viSakalita
   ityatiśāyakāsadviśeṣaṇanibandhanaḥ prauḍhoktiḥ //	iti-atiSAya-kAsa-dviSezaNa-nibanDanaH prOXa-uktiH //
        amṛtalaharīcandrajyotsnāramāvadanāmbujānyadharitavato	amRta-laharI-candra-jyotsnAram-Avadana-ambujAni-aDaritavataH-
   nirmaryādaprasādamahāmbudheḥ /	nirmaryAda-prasAda-mahA-ambuDeH /
        ubhayavadayaṃ deva tvattaḥ kathaṃ paramolbaṇaḥ	uBayavat-ayam deva tvattaH kaTam parama-ulbaNaH
   pralayadahanajvālājālākulo mahasāṃ gaṇaḥ // JPran_51 //	pralaya-dahana-jvAlA-jAla-AkulaH mahasAm gaNaH // JPran_51 //
   atra kāraṇaguṇaviruddhasvaguṇasya kāryasyotpatterviṣamālaṃkāraḥ /	atra kAraNa-guNa-virudDa-sva-guNasya kAryasya-utpatteH-vizama-alaMkAraH /
   amṛtalaharyādīnāṃ trayāṇāmadharīkaraṇātmanā vyatirekeṇa	amRtala-harI-AdInAm trayANAm-aDarIkaraNa-AtmanA vyatirekeNa
   saṃjīvakatvaparamaśītalatvaviśuddhatvasaundaryāṇāmatiśayo gamyate /	saMjIvaka-tva-parama-SItala-tva-viSudDa-tva-sOndaryANAm-atiSayaH gamyate /
   evameṣu padyeṣu saṃbhavanto 'pyanye 'laṃkārāḥ sphuṭatvānna vivecitāḥ /	evam-ezu padyezu saMBavantaH api-anye alaMkArAH sPuwa-tvAt-na vivecitAH /
   sahṛdayānāṃ prītyāvaśyakaṃ kiṃcidvyākhyātamanyattu	sahRdayAnAm prIti-AvaSyakam kiMcid-vyAKyAtam-anyat-tu
   tairevollāsanīyamityalaṃ pallavitena //	tEH-eva-ullAsanIyam-iti-alam pallavitena //
        tailaṅgānvayamaṅgalālayamahālakṣmīdayālalitaḥ	tElaFga-anvaya-maFgala-Alaya-mahA-lakzmI-dayA-lalitaH
   śrīmatperamabhaṭṭasūnuraniśaṃ vidvallalāṭaṃtapaḥ /	SrImat-perama-Bawwa-sUnuH-aniSam vidvat-lalA-waMtapaH /
        saṃtuṣṭaḥ kamatādhipasya kavitāmākarṇya tadvarṇanaṃ	saMtuzwaH kamata-aDipasya kavi-tAm-AkarNya tad-varNanam
   śrīmatpaṇḍitarājapaṇḍitajagannātho vyadhāsīdidam // JPran_52 //	SrImat-paNxita-rAja-paNxita-jagat-nATaH vyaDAsIt-idam // JPran_52 //
        dordaṇḍadvayakuṇḍalīkṛtalasatkodaṇḍācaṇḍāśugadhvastoddaṇḍavipakṣamaṇḍalamiha	dos-daNxa-dvaya-kuNxalI-kRta-lasat-kodaNxA-caNxa-ASuga-Dvasta-uddaNxa-vipakza-maNxalam-iha
   tvāṃ vīkṣya madhyeraṇam /	tvAm vIkzya maDya-IraNam /
        valgadgāṇḍivamuktakāṇḍavalayajvālāvalītāṇḍavabhraśyatkhāṇḍavaruṣṭapāṇḍavamaho	valgat-gANxiva-mukta-kANxa-valaya-jvAlA-valI-ta-aNxava-Bra-Syat-KANxava-ruzwa-pANxava-maho
   ko na kṣitīśaḥ smaret // JPran_53 //	kaH na kzitISaH smaret // JPran_53 //
   atra smaraṇālaṃkāraḥ /	atra smaraNa-alaMkAraH /
   bhāva iti tu na bhrāmitavyam /	BAvaH iti tu na BrAmitavyam /
   sādṛśyamūlakatvātanmūlakatvābhyāṃ bhāvatvālaṃkāratvayoriha vyavasthiteḥ	sAdRSya-mUlaka-tvA-tad-mUlaka-tvAByAm BAva-tva-alaMkAra-tvayoH-iha vyavasTiteH
   śabdavedyatvācca //	Sabda-vedya-tvAt-ca //
   iti paṇḍitarājaśrījagannāthaviracitaṃ prāṇābharaṇaṃ tatkṛtayaiva ṭippaṇyā	iti paNxita-rAja-SrI-jagannATa-viracitam prANa-ABaraNam tad-kRtayA-eva wippaNyA
   sametaṃ samāptam /	sametam samAptam /
