   PADA MARKERS	PADAH MARKERS
   For a four-pada verse:	FoH a fouH--pada verse:
   For a six-pada verse:	FoH a six-pada verse:
   śrīḥ	SrIH
   pīyuṣavarṣaśrījayadevakavikṛtaḥ	pIyuza-varza-SrI-jayadevaka-vi-kRtaH
   candrālokaḥ	candrAlokaH
   uccairasyati mandatāmarasatāṃ jāgratkalaṅkairava- $ dhvaṃsaṃ hastayate ca	uccEs-asyati manda-tAmarasatAm jAgrat-kalaFkErava $ DvaMsam hastayate ca
   yā sumanasām ullāsinī mānase &	yA sumanasAm ullAsinI mAnase &
   dhṛṣṭodyanmadanāśanārcir amalā lokatrayīdarśikā % sā netratritayīva	DRzwa-udyan-madana-aSanA-arciH amalA lokatrayI-darSikA % sA netra-tritayI-iva
   khaṇḍaparaśor vāgdevatā dīvyatu // JCand_1.1 //	KaNxa-paraSoH vAgdevatA dIvyatu // JCand-_1.1 //
   haṃ ho cinmayacittacandramaṇayaḥ saṃvardhayadhvaṃ rasān $ re re svairiṇi	ham ho cit-maya-citta-candra-maNayaH saMvarDayaDvam rasAn $ re re svEriNi
   nirvicārakavite māsmat prakāśībhava &	nirvicAra-kavite mA-asmat prakASIBava &
   ullāsāya vicāravīcinicayālaṅkāravārām nidheś % candrālokamayaṃ svayaṃ	ullAsAya vicAra-vIci-nicaya-alaFkAra-vArAm niDeH % candrAloka-mayam svayam
   vitanute pīyūṣavarṣaḥ kṛtī // JCand_1.2 //	vitanute pIyUza-varzaH kRtI // JCand-_1.2 //
   yuktyāsvādyalasadrasaikavasatiḥ sāhityasārasvata- $ kṣīrāmbhodhir	yukti-AsvAdi-alasat-rasa-eka-vasatiH sAhitya-sArasvata $ kzIra-amBoDiH-
   agādhatām upadadhat sevyaḥ samāśrīyatām &	agADatAm upadaDat sevyaH samASrIyatAm &
   śrīr asmād upadeśakauśalamayaṃ pīyūṣam asmājjagaj %	SrIH asmAt upadeSa-kOSala-mayam pIyUzam asmAt-jagat %
   jāgradbhāsurapadmakeśarayaśaḥśītāṃśur asmād budhāḥ // JCand_1.3 //	jAgrat-BAsura-padma-keSara-yaSaH-SItAMSuH asmAt buDAH // JCand-_1.3 //
   taṃ pūrvācāryasūryokti- $ jyotiḥ stomodgamaṃ stumaḥ &	tam pUrva-AcArya-sUrya-ukti $ jyotiH stoma-udgamam stumaH &
   yaṃ prastūya prakāśante % madguṇās trasareṇavaḥ // JCand_1.4 //	yam prastUya prakASante % mad-guNAH trasareNavaH // JCand-_1.4 //
   nāśaṅkanīyam eteṣāṃ $ matam etena dūṣyate &	na-aSaFkanIyam etezAm $ matam etena dUzyate &
   kiṃ tu cakṣur mṛgākṣīṇāṃ % kajjaleneva bhūṣyate // JCand_1.5 //	kim tu cakzuH mRga-akzINAm % kajjalena-iva BUzyate // JCand-_1.5 //
   pratibhaiva śrutābhyāsa- $ sahitā kavitāṃ prati &	pratiBA-eva Sruta-aByAsa $ sahitA kavi-tAm prati &
   hetur mṛdambusambaddhā % bījamālā latāmiva // JCand_1.6 //	hetuH mRd-ambu-sambadDA % bIjamAlA latAm-iva // JCand-_1.6 //
   nirdoṣā lakṣaṇavatī $ sarītir guṇabhūṣaṇā &	nirdozA lakzaNavatI $ sarItiH guNa-BUzaNAH &
   sālaṃkārarasāneka- % vṛttir vāk kāvyanāmabhāk // JCand_1.7 //	sa-alaMkAra-rasAn-eka % vRttiH vAc kAvya-nAma-BAj // JCand-_1.7 //
   aṅgīkaroti yaḥ kāvyaṃ $ śabdārthāv analaṃkṛtī &	aFgIkaroti yaH kAvyam $ Sabda-arTO analaMkRtI &
   asau na manyate kasmād % anuṣṇam analaṃ kṛtī // JCand_1.8 //	asO na manyate kasmAt % anuzNam analam kRtI // JCand-_1.8 //
   vibhaktyutpattaye yogyaḥ $ śāstrīyaḥ śabda iṣyate &	viBakti-utpattaye yogyaH $ SAstrIyaH SabdaH izyate &
   rūḍhayaugikatanmiśraiḥ % prabhedaiḥ sa punas tridhā // JCand_1.9 //	rUXa-yOgika-tad-miSrEH % praBedEH sa punar triDA // JCand-_1.9 //
   avyaktayoganiryoga- $ yogābhāsais tridhādimaḥ &	avyakta-yoga-niryoga $ yoga-ABAsEH triDA-AdimaH &
   te ca vṛkṣādibhūvādi- % maṇḍapādyā yathākramam // JCand_1.10 //	te ca vRkza-Adi-BUva-Adi % maNxapa-AdyAH yaTAkramam // JCand-_1.10 //
   śuddhatanmūlasaṃbhinna- $ prabhedair yaugikas tridhā &	SudDa-tad-mUla-saMBinna $ praBedEH yOgikaH triDA &
   te ca bhrāntisphuratkānti- % kaunteyādisvarūpiṇaḥ // JCand_1.11 //	te ca BrAnti-sPurat-kAnti % kOnteya-Adi-svarUpiNaH // JCand-_1.11 //
   tanmiśro 'nyonyasāmānya- $ viśeṣaparivartanāt &	tat-miSraH anyonya-sAmAnya $ viSeza-parivartanAt &
   nīradhiḥ paṅkajaṃ saudhaḥ % sāgaro bhūruhaḥ śaśī // JCand_1.12 //	nIraDiH paFkajam sODaH % sAgaraH BUruhaH SaSI // JCand-_1.12 //
   kṣīranīradhir ākāśa- $ paṅkajaṃ tena siddhayati &	kzIra-nIraDiH AkASa $ paFkajam tena sidDayati &
   vibhaktyantaṃ padaṃ vākyaṃ % tadvyūho 'rthasamāptitaḥ // JCand_1.13 //	viBakti-antam padam vAkyam % tat-vyUhaH arTa-samAptitaH // JCand-_1.13 //
   yuktārthatāṃ tāṃ ca vinā $ khaṇḍavākyaṃ sa iṣyate &	yukta-arTa-tAm tAm ca vinA $ KaNxa-vAkyam saH izyate &
   vākyaṃ ca khaṇḍavākyaṃ ca % padam ekam api kvacit // JCand_1.14 //	vAkyam ca KaNxa-vAkyam ca % padam ekam api kvacid // JCand-_1.14 //
   dhūmavattvād iti yathā $ devety āmantraṇaṃ yathā &	DUmavat-tvAt iti yaTA $ deva-iti AmantraNam yaTA &
   vākyāny ekārthaviśrāntāny % āhur vākyakadambakam // JCand_1.15 //	vAkyAni eka-arTa-viSrAntAni % AhuH vAkya-kadambakam // JCand-_1.15 //
   mahādevaḥ satrapramukhamakhavidyaikacaturaḥ $ sumitrā	mahAdevaH satra-pramuKa-maKa-vidyA-eka-caturaH $ sumitrA
   tadbhaktipraṇihitamatir yasya pitarau &	tad-Bakti-praNihita-matiH yasya pitarO &
   anenāsāv ādyaḥ sukavijayadevena racite % ciraṃ candrāloke sukhayatu	anena-asO AdyaH sukavi-jaya-devena racite % ciram candrAloke suKayatu
   mayūkhaḥ sumanasaḥ // JCand_1.16 //	mayUKaH sumanasaH // JCand-_1.16 //
   syāc ceto viśatā yena $ sakṣatā ramaṇīyatā &	syAt cetaH viSatA yena $ sakzatA ramaNIya-tA &
   śabde 'rthe ca kṛtonmeṣaṃ % doṣam udghoṣayanti tam // JCand_2.1 //	Sabde arTe ca kRta-unmezam % dozam udGozayanti tam // JCand-_2.1 //
   bhavec chrutikaṭur varṇaḥ $ śravaṇodvejane paṭuḥ &	Bavet SrutikawuH varNaH $ SravaNa-udvejane pawuH &
   saṃvidrate vyākaraṇa- % viruddhaṃ cyutasaṃskṛti // JCand_2.2 //	saMvid-rate vyAkaraNa % virudDam cyuta-saMskRti // JCand-_2.2 //
   aprayuktaṃ daivatādi- $ śabde puṃlliṅgatādikam &	aprayuktam dEvata-Adi $ Sabde puMlliFga-tA-Adikam &
   asamarthaṃ tu hantyādeḥ % prayogo gamanādiṣu // JCand_2.3 //	asamarTam tu hanti-AdeH % prayogaH gamana-Adizu // JCand-_2.3 //
   sa hanti hanta kāntāre $ kāntaḥ kuṭilakuntalaḥ &	sa hanti hanta kAntAre $ kAntaH kuwila-kuntalaH &
   nihatārthaṃ lohitādau % śoṇitādiprayogataḥ // JCand_2.4 //	nihata-arTam lohita-AdO % SoNita-Adi-prayogataH // JCand-_2.4 //
   vyanakty anucitārthaṃ yat $ padam āhus tadeva tat &	vyanakti anucita-arTam yat $ padam AhuH tat-eva tat &
   iyam adbhutaśākhyagra- % kelikautukavānarī // JCand_2.5 //	iyam adButa-SAKi-agra % keli-kOtuka-vAnarI // JCand-_2.5 //
   nirarthakaṃ tuhītyādi $ pūraṇaikaprayojanam &	nirarTakam tuhi-ityAdi $ pUraNa-eka-prayojanam &
   arthe vidadhadityādau % dadhadādyam avācakam // JCand_2.6 //	arTe vidaDat-iti-AdO % daDadAdyam avAcakam // JCand-_2.6 //
   dhatte nabhastalaṃ bhāsvān $ aruṇaṃ taruṇaiḥ karaiḥ &	Datte naBastalam BAsvAn $ aruNam taruNEH karEH &
   ekākṣaraṃ vinā bhūbhrū- % kṣmādikaṃ khatalādivat // JCand_2.7 //	eka-akzaram vinA BU-BrU % kzmA-Adikam Ka-tala-Adi-vat // JCand-_2.7 //
   aślīlaṃ trividhaṃ vrīḍā- $ jugupsāmaṅgalātmanā &	aSlIlam triviDam vrIxA $ jugupsA-maFgala-AtmanA &
   āhlādasādhanaṃ vāyuḥ % kāntānāśe bhavet katham // JCand_2.8 //	AhlAda-sADanam vAyuH % kAntA-nASe Bavet kaTam // JCand-_2.8 //
   syād dvyartham iha sandigdhaṃ $ nadyāṃ yānti patatriṇaḥ &	syAt dvi-arTam iha sandigDam $ nadyAm yAnti patatriNaH &
   syād apratītaṃ śāstraika- % gamyaṃ vītānumādivat // JCand_2.9 //	syAt apratItam SAstra-eka % gamyam vIta-anumAdi-vat // JCand-_2.9 //
   śithilaṃ śayane lilye $ maccitaṃ te śaśiśriyi &	SiTilam Sayane lilye $ mad-citam te SaSi-Sriyi &
   mastapiṣṭakaṭīloṣṭa- % gallādi grāmyam ucyate // JCand_2.10 //	masta-pizwa-kawI-lozwa % galla-Adi grAmyam ucyate // JCand-_2.10 //
   neyārthaṃ lakṣaṇātyanta- $ prasarād amanoharam &	neya-arTam lakzaNa-atyanta $ prasarAt amanoharam &
   himāṃśor hāradhikkāra- % jāgare yāmikāḥ karāḥ // JCand_2.11 //	himAMSoH hAra-DikkAra % jAgare yAmikAH karAH // JCand-_2.11 //
   kliṣṭam artho yadīyo 'rtha- $ śreṇiniḥśreṇim ṛcchati &	klizwam arTaH yadIyaH arTa $ SreNi-niHSreNim RcCati &
   haripriyāpitṛvadhū- % pravāhapratimaṃ vacaḥ // JCand_2.12 //	hari-priyA-pitR-vaDU % pravAha-pratimam vacaH // JCand-_2.12 //
   avimṛṣṭavidheyāṃśaḥ $ samāsapihite vidhau &	avimRzwa-viDeya-aMSaH $ samAsa-pihite viDO &
   viśanti viśikhaprāyāḥ % kaṭākṣāḥ kāmināṃ hṛdi // JCand_2.13 //	viSanti viSiKa-prAyAH % kawAkzAH kAminAm hRdi // JCand-_2.13 //
   aparādhīna ityādi $ viruddhamatikṛn matam &	apara-aDInaH ityAdi $ virudDam-ati-kRt matam &
   anyasaṅgatam uttuṅga- % hāraśobhipayodharau // JCand_2.14 //	anya-saFgatam uttuFga % hAra-SoBi-payoDarO // JCand-_2.14 //
   rasādyanucite varṇe $ pratikūlākṣaraṃ viduḥ &	rasa-Adi-anucite varNe $ pratikUla-akzaram viduH &
   na mām aṅgada jānāsi % rāvaṇaṃ raṇadāruṇam // JCand_2.15 //	na mAm aFgada jAnAsi % rAvaNam raNa-dAruNam // JCand-_2.15 //
   yasminn upahato lupto $ visarga iha tat tathā &	yasmin upahataH luptaH $ visargaH iha tat taTA &
   kusandhiḥ paṭav āgaccha % visandhir nṛpatī imau // JCand_2.16 //	kusanDiH pawau AgacCa % visanDiH nRpatI imO // JCand-_2.16 //
   hatavṛttam anukto 'pi $ chandodoṣaś cakāsti cet &	hata-vRttam anuktaH api $ CandodozaH cakAsti ced &
   viśālalocane! paśyā- % -mbaraṃ tārātaraṅgitam // JCand_2.17 //	viSAla-locane! paSyA % -mbaram tArA-taraFgitam // JCand-_2.17 //
   nyūnaṃ tvatkhaḍgasaṃbhūta- $ yaśaḥpuṣpaṃ nabhastaṭam &	nyUnam tvad-Kaxga-saMBUta $ yaSaH-puzpam naBaH-tawam &
   adhikaṃ bhavataḥ śatrūn % daśaty asilatāphaṇī // JCand_2.18 //	aDikam BavataH SatrUn % daSati asi-latA-PaNI // JCand-_2.18 //
   kathitaṃ punaruktā vāk $ śyāmābjaśyāmalocanā &	kaTitam punar-uktA vAc $ SyAma-abja-SyAma-locanA &
   vikṛtaṃ dūravivṛtair % aiyaruḥ kuñjarāḥ puram // JCand_2.19 //	vikRtam dUra-vivRtEH % EyaruH kuQjarAH puram // JCand-_2.19 //
   patatprakarṣaṃ hīnānu- $ prāsāditve yathottaram &	patat-prakarzam hIna-anu $ prAsAdi-tve yaTottaram &
   gambhīrārambhadambholi- % pāṇir eṣaḥ samāgataḥ // JCand_2.20 //	gamBIra-AramBa-damBoli % pANiH ezaH samAgataH // JCand-_2.20 //
   samāptapunarāttaṃ syād $ eṣa pīyūṣabhājanam &	samApta-punarAttam syAt $ eza pIyUza-BAjanam &
   netrānandī tuṣārāṃśur % udety ambudhibāndhavaḥ // JCand_2.21 //	netra-AnandI tuzArAMSuH % udeti ambuDi-bAnDavaH // JCand-_2.21 //
   ardhāntarapadāpekṣi $ krīḍānṛtyeṣu sasmitam &	arDa-antara-pada-apekzi $ krIxA-nRtyezu sa-smitam &
   moghārambhaṃ stumaḥ śambhum % ardharambhoruvigraham // JCand_2.22 //	moGa-AramBam stumaH SamBum % arDa-ramBa-Uru-vigraham // JCand-_2.22 //
   abhavanmatayogaḥ syān $ na ced abhimato 'nvayaḥ &	aBavat-mata-yogaH syAt $ na ced aBimataH anvayaH &
   yena baddho 'mbudhir yasya % rāmasyānucarā vayam // JCand_2.23 //	yena badDaH ambuDiH yasya % rAmasya-anucarAH vayam // JCand-_2.23 //
   dviṣāṃ sampadam ācchidya $ yaḥ śatrūn samapūrayat &	dvizAm sampadam AcCidya $ yaH SatrUn samapUrayat &
   asthānasthasamāsaṃ na % vidvajjanamanoramam // JCand_2.24 //	asTAna-sTa-samAsam na % vidvat-jana-manoramam // JCand-_2.24 //
   mithaḥ pṛthagvākyapadaiḥ $ saṃkīrṇaṃ yat tad eva tat &	miTas pRTak-vAkya-padEH $ saMkIrNam yat tat eva tat &
   vaktreṇa bhrājate rātriḥ % kāntā candreṇa rājate // JCand_2.25 //	vaktreNa BrAjate rAtriH % kAntA candreNa rAjate // JCand-_2.25 //
   brahmāṇḍaṃ tvadyaśaḥpūra- $ garbhitaṃ bhūmibhūṣaṇa &	brahmANxam tvad-yaSaH-pUra $ garBitam BUmi-BUzaNa &
   ākarṇaya payaḥpūrṇa- % suvarṇakalaśāyate // JCand_2.26 //	AkarNaya payaH-pUrNa % suvarNa-kalaSAyate // JCand-_2.26 //
   bhagnaprakramam ārabdha- $ śabdanirvāhahīnatā &	Bagna-prakramam ArabDa $ Sabda-nirvAha-hIna-tA &
   akramaḥ kṛṣṇa pūjyante % tvām anabhyarcya devatāḥ // JCand_2.27 //	akramaH kRzNa pUjyante % tvAm anaByarcya devatAH // JCand-_2.27 //
   amatārthāntaraṃ mukhye $ 'mukhyenārthe virodhakṛt &	amata-arTa-antaram muKye $ amuKyena-arTe viroDa-kRt &
   tyaktahāram uraḥkṛtvā % śokenāliṅgitāṅganā // JCand_2.28 //	tyakta-hAram uraH-kRtvA % Sokena-AliFgita-aFganAH // JCand-_2.28 //
   apuṣṭārtho viśeṣye cen $ na viśeṣo viśeṣaṇāt &	apuzwa-arTaH viSezye ced $ na viSezaH viSezaNAt &
   viśanti hṛdayaṃ kāntā- % kaṭākṣāḥ khañjanatviṣaḥ // JCand_2.29 //	viSanti hRdayam kAntA % kawAkzAH KaQjana-tvizaH // JCand-_2.29 //
   kaṣṭaḥ spaṣṭāvabodhārtham $ akṣamo vācyasannibhaḥ &	kazwaH spazwa-avaboDa-arTam $ akzamaH vAcya-sanniBaH &
   vyāhataś cedvirodhaḥ syān % mithaḥ pūrvāparārthayoḥ // JCand_2.30 //	vyAhataH ced-viroDaH syAt % miTas pUrva-apara-arTayoH // JCand-_2.30 //
   sahasrapatramitraṃ te $ vaktraṃ kenopamīyate &	sahasra-patra-mitram te $ vaktram kena-upamIyate &
   kutastatropamā yatra % punaruktaḥ sudhākaraḥ // JCand_2.31 //	kutas-tatra-upamA yatra % punaruktaH suDAkaraH // JCand-_2.31 //
   duṣkramagrāmyasandigdhās $ trayo doṣāḥ kramād amī &	duzkramagrAmya-sandigDAH $ trayaH dozAH kramAt amI &
   tvadbhaktaḥ kṛṣṇa! gaccheyaṃ % narakaṃ svargam eva vā // JCand_2.32 //	tvad-BaktaH kRzNa! gacCeyam % narakam svargam eva vA // JCand-_2.32 //
   ekaṃ me cumbanaṃ dehi $ tava dāsyāmi kañcukam &	ekam me cumbanam dehi $ tava dAsyAmi kaQcukam &
   brūta kiṃ sevyatāṃ candra- % mukhīcandrakirīṭayoḥ // JCand_2.33 //	brUta kim sevyatAm candra % muKI-candra-kirIwayoH // JCand-_2.33 //
   anaucityaṃ kīrtilatāṃ $ taraṅgayati yaḥ sadā &	anOcityam kIrtila-tAm $ taraFgayati yaH sadA &
   prasiddhyā vidyayā vāpi % viruddhaṃ dvividhaṃ matam // JCand_2.34 //	prasidDyA vidyayA vA-api % virudDam dviviDam matam // JCand-_2.34 //
   nyasteyaṃ paśya kandarpa- $ pratāpadhavaladyutiḥ &	nyasteyam paSya kandarpa $ pratApa-Davala-dyutiH &
   ketakī śekhare śambhor % dhatte candrakalātulām // JCand_2.35 //	ketakI SeKare SamBoH % Datte candra-kalA-tulAm // JCand-_2.35 //
   sāmānyaparivṛttiḥ syāt $ kuṇḍalacchavivigrahā &	sAmAnya-parivRttiH syAt $ kuNxala=-Cavi-vigrahAH &
   viśeṣaparivṛttiḥ syād % vanitā mama cetasi // JCand_2.36 //	viSeza-parivRttiH syAt % vanitA mama cetasi // JCand-_2.36 //
   tathā sahacarācāru- $ viruddhānyonyasaṃgatī &	taTA sahacarAcAru $ virudDa-anyonya-saMgatI &
   dhvāṅkṣāḥ santaś ca tanayaṃ % svaṃ paraṃ ca na jānate // JCand_2.37 //	DvAFkzAH santaH ca tanayam % svam param ca na jAnate // JCand-_2.37 //
   sarojanetra putrasya $ mukhendum avalokaya &	saroja-netra putrasya $ muKa-indum avalokayaH &
   pālayiṣyati te gotram % asau narapurandaraḥ // JCand_2.38 //	pAlayizyati te gotram % asO nara-purandaraH // JCand-_2.38 //
   pade tadaṃśe vākyāṃśe $ vākye vākyakadambake &	pade tad-aMSe vAkya-aMSe $ vAkye vAkya-kadambake &
   yathānusāram abhyūhed % doṣān śabdārthasaṃbhavān // JCand_2.39 //	yaTA-anusAram aByUhet % dozAn Sabda-arTa-saMBavAn // JCand-_2.39 //
   doṣam āpatitaṃ svānte $ prasarantaṃ viśṛṅkhalam &	dozam Apatitam svAnte $ prasarantam viSRFKalam &
   nivārayati yas tredhā % doṣāṅkuśam uśanti tam // JCand_2.40 //	nivArayati yaH treDA % doza-aFkuSam uSanti tam // JCand-_2.40 //
   doṣe guṇatvaṃ tanute $ doṣatvaṃ vā nirasyati &	doze guNa-tvam tanute $ doza-tvam vA nirasyati &
   bhavantam athavā doṣaṃ % nayaty atyājyatāmasau // JCand_2.41 //	Bavantam aTavA dozam % nayati atyAjyatAm-asO // JCand-_2.41 //
   mukhaṃ candraśriyaṃ dhatte $ śvetaśmaśrukarāṅkuraiḥ &	muKam candra-Sriyam Datte $ Sveta-SmaSrukara-aFkurEH &
   atra hāsyarasoddeśe % grāmyatvaṃ guṇatāṃ gatam // JCand_2.42 //	atra hAsya-rasa-uddeSe % grAmya-tvam guNa-tAm gatam // JCand-_2.42 //
   tava dugdhābdhisaṃbhūteḥ $ kathaṃ jātā kalāṅkitā &	tava dugDa-abDi-saMBUteH $ kaTam jAtA kalA-aFkitA &
   kavīnāṃ samayād vidyā- % viruddho 'doṣatāṃ gataḥ // JCand_2.43 //	kavInAm samayAt vidyA % virudDaH adoza-tAm gataH // JCand-_2.43 //
   dadhāra gaurī hṛdaye $ devaṃ himakarāṅkitam &	daDAra gOrI hRdaye $ devam himakara-aFkitam &
   atra śleṣodayān naiva % tyājyaṃ hīti nirarthakam // JCand_2.44 //	atra Sleza-udayAt na-eva % tyAjyam hi-iti nirarTakam // JCand-_2.44 //
   mahādevaḥ satrapramukhamakhavidyaikacaturaḥ $ sumitrā	mahAdevaH satra-pramuKa-maKa-vidyA-eka-caturaH $ sumitrA
   tadbhaktipraṇihitamatir yasya pitarau &	tad-Bakti-praNihita-matiH yasya pitarO &
   dvitīyas tenāsau sukavijayadevena racite % ciraṃ candrāloke sukhayatu	dvitIyaH tena-asO su-kavi-jaya-devena racite % ciram candrAloke suKayatu
   mayūkhaḥ sumanasaḥ // JCand_2.45 //	mayUKaH sumanasaH // JCand-_2.45 //
   alpākṣarā vicitrārtha- $ khyātir akṣarasaṃhatiḥ &	alpa-akzarA vicitra-arTa $ KyAtiH akzara-saMhatiH &
   uṣākāntenānugataḥ % śūraḥ śaurir ayaṃ punaḥ // JCand_3.1 //	uzA-kAntena-anugataH % SUraH SOriH ayam punar // JCand-_3.1 //
   śobhā khyātāpi yaddoṣo $ guṇakīrtyā niṣidhyate &	SoBA KyAtA-api yat-dozaH $ guNa-kIrtyA niziDyate &
   mudhā nindanti saṃsāraṃ % kaṃsārir yatra pūjyate // JCand_3.2 //	muDA nindanti saMsAram % kaMsAriH yatra pUjyate // JCand-_3.2 //
   abhimāno vicāraś ced $ ūhitārthaniṣedhakṛt &	aBimAnaH vicAraH ced $ Uhita-arTa-nizeDa-kRt &
   indur yadi kathaṃ tīvraḥ % sūryo yadi kathaṃ niśi // JCand_3.3 //	induH yadi kaTam tIvraH % sUryaH yadi kaTam niSi // JCand-_3.3 //
   hetus tyaktvā bahūn pakṣān $ yuktyaikasyāvadhāraṇam &	hetuH tyaktvA bahUn pakzAn $ yuktyA-ekasya-avaDAraNam &
   nendur nārko 'yam aurvāgniḥ % sāgarād utthito dahan // JCand_3.4 //	na-induH na-arkaH ayam Orva-agniH % sAgarAt utTitaH dahan // JCand-_3.4 //
   pratiṣedhaḥ prasiddhānāṃ $ kāraṇānām anādaraḥ &	pratizeDaH prasidDAnAm $ kAraNAnAm anAdaraH &
   na yuddhena bhruvoḥ spande- % -naiva vīrā nipātitāḥ // JCand_3.5 //	na yudDena BruvoH spande % -na-eva vIrAH nipAtitAH // JCand-_3.5 //
   niruktaṃ syān nirvacanaṃ $ nāmnaḥ satyaṃ tathānṛtam &	niruktam syAt nirvacanam $ nAmnaH satyam taTA-anRtam &
   īdṛśaiś caritai rājan % satyaṃ doṣākaro bhavān // JCand_3.6 //	IdRSEH caritEH rAjan % satyam doza-AkaraH BavAn // JCand-_3.6 //
   syān mithyādhyavasāyaś ced $ asatī sādhyasādhane &	syAt miTyA-aDyavasAyaH ced $ asatI sADya-sADane &
   candrāṃśusūtragrathitāṃ % nabhaḥpuṣpasrajaṃ vaha // JCand_3.7 //	candra-aMSu-sUtra-graTitAm % naBaH-puzpa-srajam vaha // JCand-_3.7 //
   siddhiḥ khyāteṣu cen nāma $ kīrtyate tulyatoktaye &	sidDiH KyAtezu ced nAma $ kIrtyate tulya-toktaye &
   yuvām eveha vikhyātau % tvaṃ balair jaladhir jalaiḥ // JCand_3.8 //	yuvAm eva-iha viKyAtO % tvam balEH jalaDiH jalEH // JCand-_3.8 //
   yuktir viśeṣasiddhiś ced $ vicitrārthāntarānvayāt &	yuktiH viSeza-sidDiH ced $ vicitra-arTa-antara-anvayAt &
   navas tvaṃ nīradaḥ ko 'pi % svarṇair varṣasi yan muhuḥ // JCand_3.9 //	navaH tvam nIradaH kaH api % svarNEH varzasi yat muhur // JCand-_3.9 //
   kāryaṃ phalopalambhaś ced $ vyāpārād vastuto 'tha vā &	kAryam Pala-upalamBaH ced $ vyApArAt vastutas aTa vA &
   asāv udeti śītāṃśur % mānacchedāya subhruvām // JCand_3.10 //	asO udeti SItAMSuH % mAna=-CedAya suBruvAm // JCand-_3.10 //
   ityādi lakṣaṇaṃ bhūri $ kāvyasyāhur maharṣayaḥ &	ityAdi lakzaNam BUri $ kAvyasya-AhuH mahA-RzayaH &
   svarṇabhrājiṣṇubhālatva- % prabhṛtīva mahībhujaḥ // JCand_3.11 //	svarNa-BrAjizNu-BAla-tva % praBRti-iva mahIBujaH // JCand-_3.11 //
   mahādevaḥ satrapramukhamakhavidyaikacaturaḥ $ sumitrā	mahAdevaH satra-pramuKa-maKa-vidyA-eka-caturaH $ sumitrA
   tadbhaktipraṇihitamatir yasya pitarau &	tad-Bakti-praNihita-matiH yasya pitarO &
   tṛtīyas tenāsau sukavijayadevena racite % ciraṃ candrāloke sukhayatu	tRtIyaH tena-asO su-kavi-jaya-devena racite % ciram candrAloke suKayatu
   mayūkhaḥ sumanasaḥ // JCand_3.12 //	mayUKaH sumanasaH // JCand-_3.12 //
   śleṣo vighaṭamānārtha- $ ghaṭamānatvavarṇanam &	SlezaH viGawamAna-arTa $ GawamAna-tva-varNanam &
   sa tu śābdaḥ sajātīyaiḥ % śabdair bandhaḥ sukhāvahaḥ // JCand_4.1 //	sa tu SAbdaH sajAtIyEH % SabdEH banDaH suKa-AvahaH // JCand-_4.1 //
   ullasattanutāṃ nīte $ 'nante pulakakaṇṭakaiḥ &	ullasat-tanu-tAm nIte $ anante pulaka-kaNwakEH &
   bhītayā mānavatyaiva % śriyāśliṣṭaṃ hariṃ stumaḥ // JCand_4.2 //	BItayA mAnavatyA-eva % SriyA-ASlizwam harim stumaH // JCand-_4.2 //
   yasmād antaḥsthitaḥ sarvaḥ $ svayam artho 'vabhāsate &	yasmAt antar-sTitaH sarvaH $ svayam arTaH avaBAsate &
   salilasyeva sūktasya % sa prasāda iti smṛtaḥ // JCand_4.3 //	salilasya-iva sUktasya % sa prasAdaH iti smRtaH // JCand-_4.3 //
   samatālpasamāsatvaṃ $ varṇādyais tulyatātha vā &	samatA-alpa-samAsa-tvam $ varNa-AdyEH tulya-tA-aTa vA &
   śyāmalā komalā bālā % ramaṇaṃ śaraṇaṃ gatā // JCand_4.4 //	SyAmalA komalA bAlA % ramaNam SaraNam gatAH // JCand-_4.4 //
   samādhir arthamahimā $ lasadghanarasātmanā &	samADiH arTa-mahimA $ lasat-Gana-rasa-AtmanA &
   syād antarviśatā yena % gātramaṅkuritaṃ satām // JCand_4.5 //	syAt antar-viSatAH yena % gAtram-aFkuritam satAm // JCand-_4.5 //
   mādhuryaṃ punaruktasya $ vaicitryaṃ cārutāvaham &	mADuryam punar-uktasya $ vEcitryam cAru-ta-Avaham &
   vayasya paśya paśyāsyāś % cañcalaṃ locanāñcalam // JCand_4.6 //	vayasya paSya paSya-asyAH % caQcalam locana-aQcalam // JCand-_4.6 //
   ojaḥ syāt prauḍhir arthasya $ saṃkṣepo vātibhūyasaḥ &	ojaH syAt prOXiH arTasya $ saMkzepaH vA-atiBUyasaH &
   ripuṃ hatvā yaśaḥ kṛtvā % tvadasiḥ kośam āviśat // JCand_4.7 //	ripum hatvA yaSaH kRtvA % tvadasiH koSam AviSat // JCand-_4.7 //
   saukumāryam apāruṣyaṃ $ paryāyaparivartanāt &	sOkumAryam apAruzyam $ paryAya-parivartanAt &
   sa kathāśeṣatāṃ yātaḥ % samāliṅgya marutsakham // JCand_4.8 //	sa kaTA-aSeza-tAm yAtaH % samAliFgya marut-saKam // JCand-_4.8 //
   udāratā tu vaidagdhyam $ agrāmyatvāt pṛthaṅmatā &	udAra-tA tu vEdagDyam $ agrAmya-tvAt pRTak-matA &
   mānaṃ muñca priye kiṃcil % locanāntam udañcaya // JCand_4.9 //	mAnam muQca priye kiMcid % locana-antam udaQcaya // JCand-_4.9 //
   śṛṅgāre ca prasāde ca $ kāntyarthavyaktisaṃgrahaḥ &	SRFgAre ca prasAde ca $ kAnti-arTa-vyakti-saMgrahaH &
   amī daśa guṇāḥ kāvye % puṃsi śauryādayo yathā // JCand_4.10 //	amI daSa guNAH kAvye % puMsi SOrya-AdayaH yaTA // JCand-_4.10 //
   tilakādyam iva strīṇāṃ $ vidagdhahṛdayaṅgamam &	tilaka-Adyam iva strINAm $ vidagDa-hRdayaFgamam &
   vyatiriktam alaṅkāraṃ % prakṛter bhūṣaṇaṃ girām // JCand_4.11 //	vyatiriktam alaFkAram % prakRteH BUzaNam girAm // JCand-_4.11 //
   vicitralakṣaṇo nyāso $ nirvāhaḥ prauḍhir aucitī &	vicitra-lakzaNaH nyAsaH $ nirvAhaH prOXiH OcitI &
   śāstrāntararahasyoktiḥ % saṃgraho dik pradarśitā // JCand_4.12 //	SAstra-antara-rahasya-uktiH % saMgrahaH diS pradarSitAH // JCand-_4.12 //
   mahādevaḥ satrapramukhamakhavidyaikacaturaḥ $ sumitrā	mahAdevaH satra-pramuKa-maKa-vidyA-eka-caturaH $ sumitrA
   tadbhaktipraṇihitamatir yasya pitarau &	tad-Bakti-praNihita-matiH yasya pitarO &
   caturthas tenāsau sukavijayadevena racite % ciraṃ candrāloke sukhayatu	caturTaH tena-asO su-kavi-jaya-devena racite % ciram candrAloke suKayatu
   mayūkhaḥ sumanasaḥ // JCand_4.13 //	mayUKaH sumanasaH // JCand-_4.13 //
   śabdārthayoḥ prasiddhyā vā $ kaveḥ prauḍhivaśena vā &	Sabda-arTayoH prasidDyA vA $ kaveH prOXi-vaSena vA &
   hārādivad alaṅkāraḥ % sanniveśo manoharaḥ // JCand_5.1 //	hAra-Adi-vat alaFkAraH % sanniveSaH manoharaH // JCand-_5.1 //
   svaravyañjanasaṃdoha- $ vyūhāmandohadohadā &	svara-vyaQjana-saMdoha $ vyUhAmandoha-doha-dA &
   gaur jagajjāgradutsekā % chekānuprāsabhāsurā // JCand_5.2 //	gOH jagat-jAgrat-utsekAH % Ceka-anuprAsaBa-asurAH // JCand-_5.2 //
   āvṛttavarṇasampūrṇaṃ $ vṛttyanuprāsavad vacaḥ &	AvRtta-varNa-sampUrNam $ vRtti-anuprAsa-vat vacaH &
   amandānandasandoha- % svacchandāspadamandiram // JCand_5.3 //	amanda-Ananda-sandoha % svacCanda-Aspada-mandiram // JCand-_5.3 //
   lāṭānuprāsabhūr bhinnā- $ -bhiprāyā punaruktatā &	lAwa-anuprAsa-BUH BinnA $ -BiprAyA punar-ukta-tA &
   yatra syān na punaḥ śatror % garjitaṃ taj jitaṃ jitam // JCand_5.4 //	yatra syAt na punar SatroH % garjitam tat jitam jitam // JCand-_5.4 //
   ślokasyārdhe tadardhe vā $ varṇāvṛttir yadi dhruvā &	Slokasya-arDe tad-arDe vA $ varNa-AvRttiH yadi DruvA &
   tadā matā matimatāṃ % sphuṭānuprāsatā satām // JCand_5.5 //	tadA matA matimatAm % sPuwa-anuprAsa-tA satAm // JCand-_5.5 //
   upameyopamānādāv $ arthānuprāsa iṣyate &	upameya-upama-ana-AdO $ arTa-anuprAsaH izyate &
   candanaṃ khalu govinda- % caraṇadvandvavandanam // JCand_5.6 //	candanam Kalu govinda % caraNa-dvandva-vandanam // JCand-_5.6 //
   punaruktapratīkāśaṃ $ punaruktārthasannibham &	punarukta-pratIkASam $ punarukta-arTa-sanniBam &
   aṃśukāntaṃ śaśī kurvann % ambarāntam upaity asau // JCand_5.7 //	aMSuka-antam SaSI kurvan % ambara-antam upEti asO // JCand-_5.7 //
   āvṛttavarṇastabakaṃ $ stavakandāṅkuraṃ kaveḥ &	AvRtta-varNa-stabakam $ stava-kanda-aFkuram kaveH &
   yamakaṃ prathamā dhurya- % mādhuryavacaso viduḥ // JCand_5.8 //	yamakam praTamA Durya % mADurya-vacasaH viduH // JCand-_5.8 //
   kāvyavitpravaraiścitraṃ $ khaḍgabandhādi lakṣyate &	kAvya-vid-pravarEH-citram $ Kaxga-banDa-Adi lakzyate &
   teṣv ādyam ucyate śloka- % dvayīsajjanarañjikā // JCand_5.9 //	tezu Adyam ucyate Sloka % dvayI-sajjana-raQjikAH // JCand-_5.9 //
   kāminīva bhavet khaḍga- $ lekhā cārukarālikā &	kAminI-iva Bavet Kaxga $ leKA cAru-karAlikA &
   kāśmīrasekā raktāṅgī % śatrukaṇṭhāntikāśritā // JCand_5.10 //	kASmI-rasekA rakta-aFgI % Satru-kaNWa-antika-ASritAH // JCand-_5.10 //
   upamā yatra sādṛśya- $ lakṣmīr ullasati dvayoḥ &	upamA yatra sAdRSya $ lakzmIH ullasati dvayoH &
   hṛdaye khelator uccais % tanvaṅgīstanayoriva // JCand_5.11 //	hRdaye KelatoH uccEs % tanvaFgI-stanayoH-iva // JCand-_5.11 //
   upamānopameyatve $ yatraikasyaiva jāgṛtaḥ &	upamAna-upameya-tve $ yatra-ekasya-eva jAgRtaH &
   indur indurivetyādau % bhaved evam ananvayaḥ // JCand_5.12 //	induH induH-iva-ityAdO % Bavet evam ananvayaH // JCand-_5.12 //
   paryāyeṇa dvayos tac ced $ upameyopamā matā &	paryAyeNa dvayoH tat ced $ upameya-upamA matA &
   dharmo 'rtha iva pūrṇaśrīr % artho dharma iva tvayi // JCand_5.13 //	DarmaH arTaH iva pUrNa-SrIH % arTaH DarmaH iva tvayi // JCand-_5.13 //
   vikhyātasyopamānasya $ yatra syād upameyatā &	viKyAtasya-upamAnasya $ yatra syAt upameya-tA &
   indur mukham ivetyādau % syāt pratīpopamā tadā // JCand_5.14 //	induH muKam iva-ityAdO % syAt pratIpa-upamA tadA // JCand-_5.14 //
   upamāne tu līlādi- $ padāḍhye lalitopamā &	upamAne tu lIlA-Adi $ pada-AXye lalita-upamA &
   tvannetrayugalaṃ dhatte % līlāṃ nīlāmbujanmanoḥ // JCand_5.15 //	tvad-netra-yugalam Datte % lIlAm nIla-ambujan-manoH // JCand-_5.15 //
   anekasyārthayugmasya $ sādṛśyaṃ stabakopamā &	anekasya-arTa-yugmasya $ sAdRSyam stabaka-upamA &
   śrito 'smi caraṇau viṣṇor % bhṛṅgas tāmarasaṃ yathā // JCand_5.16 //	SritaH asmi caraNO vizNoH % BRFgaH tAmarasam yaTA // JCand-_5.16 //
   syāt saṃpūrṇopamā yatra $ dvayor api vidheyatā &	syAt saMpUrNa-upamA yatra $ dvayoH api viDeya-tA &
   padmānīva vinidrāṇi % netrāṇy āsann aharmukhe // JCand_5.17 //	padmAni-iva vinidrANi % netrANi Asan ahar-muKe // JCand-_5.17 //
   yatropamānacitreṇa $ sarvathāpy uparajyate &	yatra-upamAna-citreNa $ sarvaTA-api uparajyate &
   upameyamayī bhittis % tatra rūpakam iṣyate // JCand_5.18 //	upameya-mayI BittiH % tatra rUpakam izyate // JCand-_5.18 //
   samānadharmayuksādhyā- $ ropāt sopādhirūpakam &	samAna-Darma-yuj-sADyA $ ropAt sa-upADi-rUpakam &
   utsiktakṣitibhṛllakṣya- % pakṣacchedapurandaraḥ // JCand_5.19 //	utsikta-kziti-BRt-lakzya % pakzacCeda-purandaraH // JCand-_5.19 //
   pṛthakkathitasādṛśyaṃ $ dṛśyaṃ sādṛśyarūpakam &	pRTak-kaTita-sAdRSyam $ dRSyam sAdRSya-rUpakam &
   ullasatpañcaśākhas te % rājate bhujabhūruhaḥ // JCand_5.20 //	ullasat-paQcaSAKaH te % rAjate Buja-BUruhaH // JCand-_5.20 //
   syād aṅgayaṣṭirityevaṃ- $ vidham ābhāsarūpakam &	syAt aFga-yazwiH-iti-evaM $ viDam ABAsa-rUpakam &
   aṅgayaṣṭidhanurvallīty- % ādi rūpitarūpakam // JCand_5.21 //	aFga-yazwi-DanuH-vallI-ity % Adi rUpita-rUpakam // JCand-_5.21 //
   pariṇāmo 'nayor yasminn $ abhedaḥ paryavasyati &	pariNAmaH anayoH yasmin $ aBedaH paryavasyati &
   kāntena pṛṣṭā rahasi % maunam evottaraṃ dadau // JCand_5.22 //	kAntena pRzwA rahasi % mOnam eva-uttaram dadO // JCand-_5.22 //
   bahubhirbahudhollekhād $ ekasyollekhitā matā &	bahuBiH-bahuDA-ulleKAt $ ekasya-ulleKitA matA &
   strībhiḥ kāmaḥ priyaiś candraḥ % kālaḥ śatrubhir aikṣi saḥ // JCand_5.23	strIBiH kAmaH priyEH candraH % kAlaH SatruBiH Ekzi saH // JCand-_5.23
   atathyam āropayituṃ $ tathyāpāstir apahnutiḥ &	ataTyam Aropayitum $ taTyA-apAstiH apahnutiH &
   nāyaṃ sudhāṃśuḥ kiṃ tarhi % vyomagaṅgāsaroruham // JCand_5.24 //	na-ayam suDAMSuH kim tarhi % vyomagaFgA-saroruham // JCand-_5.24 //
   paryastāpahnutir yatra $ dharmamātraṃ niṣidhyate &	paryasta-apahnutiH yatra $ Darma-mAtram niziDyate &
   nāyaṃ sudhāṃśuḥ kiṃ tarhi % sudhāṃśuḥ preyasīmukham // JCand_5.25 //	na-ayam suDAMSuH kim tarhi % suDAMSuH preyasImuKam // JCand-_5.25 //
   bhrāntāpahnutir anyasya $ śaṅkayā tathyanirṇaye &	BrAnta-apahnutiH anyasya $ SaFkayA taTya-nirNaye &
   tāpaṃ tanoti sotkampaṃ % jvaraḥ kiṃ na sakhi smaraḥ // JCand_5.26 //	tApam tanoti sa-utkampam % jvaraH kim na saKi smaraH // JCand-_5.26 //
   chekāpahnutir anyasya $ śaṅkayā tathyanihnave &	Ceka-apahnutiH anyasya $ SaFkayA taTya-nihnave &
   prajalpan matpade lagnaḥ % kāntaḥ kiṃ na hi nūpuraḥ // JCand_5.27 //	prajalpan mad-pade lagnaH % kAntaH kim na hi nUpuraH // JCand-_5.27 //
   kaitavāpahnutir vyakte $ vyājādyair nihnave padaiḥ &	kEtava-apahnutiH vyakte $ vyAja-AdyEH nihnave padEH &
   niryānti smaranārācāḥ % kāntādṛkpātakaitavāt // JCand_5.28 //	niryAnti smara-nArAcAH % kAntAdRS-pAta-kEtavAt // JCand-_5.28 //
   utprekṣonnīyate yatra $ hetvādir nihnutiṃ vinā &	utprekzA-unnIyate yatra $ hetu-AdiH nihnutim vinA &
   tvanmukhaśrīkṛte nūnaṃ % padmair vairāyate śaśī // JCand_5.29 //	tvad-muKa-SrI-kRte nUnam % padmEH vErAyate SaSI // JCand-_5.29 //
   ivādikapadābhāve $ gūḍhotprekṣāṃ pracakṣate &	iva-Adika-pada-aBAve $ gUXa-utprekzAm pracakzate &
   yatkīrtir vibhramaśrāntā % viveśa svarganimnagām // JCand_5.30 //	yad-kIrtiH viBrama-SrAntAH % viveSa svarga-nimnagAm // JCand-_5.30 //
   syāt smṛtibhrāntisaṃdehais $ tad evālaṃkṛtitrayam &	syAt smRti-BrAnti-saMdehEH $ tat eva-alaMkRti-trayam &
   paṅkajaṃ paśyatas tasyā % mukhaṃ me gāhate manaḥ // JCand_5.31 //	paFkajam paSyataH tasyAH % muKam me gAhate manaH // JCand-_5.31 //
   ayaṃ pramattamadhupas $ tvanmukhaṃ veda paṅkajam &	ayam pramatta-maDupaH $ tvad-muKam veda paFkajam &
   paṅkajaṃ vā sudhāṃśur vety % asmākaṃ tu na nirṇayaḥ // JCand_5.32 //	paFkajam vA suDAMSuH vA-iti % asmAkam tu na nirNayaH // JCand-_5.32 //
   mīlitaṃ bahusādṛśyād $ bhedavac cen na lakṣyate &	mIlitam bahu-sAdRSyAt $ Beda-vat ced na lakzyate &
   raso nālakṣi lākṣāyāś % caraṇe sahajāruṇe // JCand_5.33 //	rasaH na-alakzi lAkzAyAH % caraNe sahaja-aruNe // JCand-_5.33 //
   sāmānyaṃ yadi sādṛśyād $ bheda eva na lakṣyate &	sAmAnyam yadi sAdRSyAt $ BedaH eva na lakzyate &
   padmākarapraviṣṭānāṃ % mukhaṃ nālakṣi subhruvām // JCand_5.34 //	padma-Akara-pravizwAnAm % muKam na-alakzi suBruvAm // JCand-_5.34 //
   hetoḥ kuto 'pi vaiśiṣṭyāt $ sphūrtir unmīlitaṃ matam &	hetoH kutas api vESizwyAt $ sPUrtiH unmIlitam matam &
   lakṣitāny udite candre % padmāni ca mukhāni ca // JCand_5.35 //	lakzitAni udite candre % padmAni ca muKAni ca // JCand-_5.35 //
   anumānaṃ ca kāryādeḥ $ kāraṇādyavadhāraṇam &	anumAnam ca kArya-AdeH $ kAraNa-Adi-avaDAraNam &
   asti kiñcid yadanayā % māṃ vilokya smitaṃ manāk // JCand_5.36 //	asti kiQcid yat-anayA % mAm vilokya smitam manAk // JCand-_5.36 //
   arthāpattiḥ svayaṃ sidhyet $ padārthāntaravarṇanam &	arTApattiH svayam siDyet $ padArTa-antara-varNanam &
   sa jitas tvanmukhenenduḥ % kā vārtā sarasīruhām // JCand_5.37 //	sa jitaH tvad-muKena-induH % kA vArtA sarasIruhAm // JCand-_5.37 //
   syāt kāvyaliṅgaṃ vāgartho $ nūtanārthasamarthakaḥ &	syAt kAvya-liFgam vAc-arTaH $ nUtana-arTa-samarTakaH &
   jito 'si manda kandarpa % maccitte 'sti trilocanaḥ // JCand_5.38 //	jitaH asi manda kandarpa % mad-citte asti trilocanaH // JCand-_5.38 //
   alaṅkāraḥ parikaraḥ $ sābhiprāye viśeṣaṇe &	alaFkAraH parikaraH $ sa-aBiprAye viSezaNe &
   sudhāṃśukalitottaṃsas % tāpaṃ haratu vaḥ śivaḥ // JCand_5.39 //	suDAMSu-kalita-uttaMsaH % tApam haratu vaH SivaH // JCand-_5.39 //
   sābhiprāye viśeṣye tu $ bhavet parikarāṅkuraḥ &	sa-aBiprAye viSezye tu $ Bavet parikara-aFkuraH &
   caturṇāṃ puruṣārthānāṃ % dātā devaś caturbhujaḥ // JCand_5.40 //	caturNAm puruza-arTAnAm % dAtA devaH catur-BujaH // JCand-_5.40 //
   akramātiśayoktiś ced $ yugapat kāryakāraṇe &	akramA-atiSaya-uktiH ced $ yugapad kArya-kAraNe &
   āliṅganti samaṃ deva % jyāṃ śarāś ca parāś ca te // JCand_5.41 //	AliFganti samam deva % jyAm SarAH ca parAH ca te // JCand-_5.41 //
   atyantātiśayoktis tat- $ paurvāparyavyatikrame &	atyanta-atiSaya-uktiH tat $ pOrvAparya-vyatikrame &
   agre māno gataḥ paścād % anunītā priyeṇa sā // JCand_5.42 //	agre mAnaH gataH paScAt % anunItA priyeNa sA // JCand-_5.42 //
   capalātiśayoktis tu $ kārye hetuprasaktije &	capala-atiSayoktiH tu $ kArye hetu-prasakti-je &
   yāmīti priyapṛṣṭāyā % valayo 'bhavad ūrmikā // JCand_5.43 //	yAmi-iti priya-pRzwAyAH % valayaH aBavat UrmikA // JCand-_5.43 //
   sambandhātiśayoktiḥ syāt $ tadabhāve 'pi tadvacaḥ &	sambanDa-atiSaya-uktiH syAt $ tad-aBAve api tad-vacaH &
   paśya saudhāgrasaṃsaktaṃ % vibhāti vidhumaṇḍalam // JCand_5.44 //	paSya sODa-agra-saMsaktam % viBAti viDu-maNxalam // JCand-_5.44 //
   bhedakātiśayoktiś ced $ ekasyaivānyatocyate &	Bedaka-atiSaya-uktiH ced $ ekasya-eva-anyatA-ucyate &
   aho anyaiva lāvaṇya- % līlā bālākucasthale // JCand_5.45 //	aho anyA-eva lAvaNya % lIlA bAlAkuca-sTale // JCand-_5.45 //
   rūpakātiśayoktiś ced $ rūpyaṃ rūpakamadhyagam &	rUpaka-atiSaya-uktiH ced $ rUpyam rUpaka-maDya-gam &
   paśya nīlotpaladvandvān % niḥsaranti śitāḥ śarāḥ // JCand_5.46 //	paSya nIlotpala-dvandvAn % niHsaranti SitAH SarAH // JCand-_5.46 //
   prauḍhoktis tadaśaktasya $ tacchaktatvāvakalpanam &	prOXA-uktiH tad-aSaktasya $ tad-Sakta-tva-avakalpanam &
   kalindajātīraruhāḥ % śyāmalāḥ saraladrumāḥ // JCand_5.47 //	kalinda-jAtIH-a-ruhAH % SyAmalAH sarala-drumAH // JCand-_5.47 //
   sambhāvanaṃ yadītthaṃ syād $ ity ūhonyaprasiddhaye &	samBAvanam yadi-itTam syAt $ iti Uhonya-prasidDaye &
   siktaṃ sphaṭikakumbhāntaḥ- % sthitiśvetīkṛtair jalaiḥ \	siktam sPawika-kumBa-antaH % sTiti-SvetIkRtEH jalEH \
   mauktikaṃ cel latāṃ sūte # tatpuṣpais te samaṃ yaśaḥ // JCand_5.48 //	mOktikam ced latAm sUte # tad-puzpEH te samam yaSaH // JCand-_5.48 //
   vāñchitād adhikaprāptir $ ayatnena praharṣaṇam &	vAQCitAt aDika-prAptiH $ ayatnena praharzaNam &
   dīpam uddyotayed yāvat % tāvad abhyudito raviḥ // JCand_5.49 //	dIpam uddyotayet yAvat % tAvat aByuditaH raviH // JCand-_5.49 //
   iṣyamāṇaviruddhārtha- $ samprāptis tu viṣādanam &	izyamANa-virudDa-arTa $ samprAptiH tu vizAdanam &
   dīpam uddyotayed yāvat % tāvan nirvāṇa eva saḥ // JCand_5.50 //	dIpam uddyotayet yAvat % tAvat nirvANaH eva saH // JCand-_5.50 //
   kriyādibhir anekasya $ tulyatā tulyayogitā &	kriyA-AdiBiH anekasya $ tulya-tA tulyayogitAH &
   saṅkucanti sarojāni % svairiṇīvadanāni ca \	saFkucanti sarojAni % svEriNI-vadanAni ca \
   prācīnācalacūḍāgra- # cumbibimbe sudhākare // JCand_5.51 //	prAcIna-acala-cUxa-agra # cumbi-bimbe suDAkare // JCand-_5.51 //
   prastutāprastutānāṃ ca $ tulyatve dīpakaṃ matam &	prastuta-aprastutAnAm ca $ tulya-tve dIpakam matam &
   medhāṃ budhaḥ sudhām indur % bibharti vasudhāṃ bhavān // JCand_5.52 //	meDAm buDaH suDAm induH % biBarti vasuDAm BavAn // JCand-_5.52 //
   āvṛtte dīpakapade $ bhaved āvṛttidīpakam &	AvRtte dIpaka-pade $ Bavet AvRtti-dIpakam &
   dīptyāgnir bhāti bhātīnduḥ % kāntyā bhāti ravis tviṣā // JCand_5.53 //	dIptyA-agniH BAti BAti-induH % kAntyA BAti raviH tvizA // JCand-_5.53 //
   vākyayor arthasāmānye $ prativastūpamā matā &	vAkyayoH arTa-sAmAnye $ prativastUpamA matA &
   tāpena bhrājate sūraḥ % śūraś cāpena rājate // JCand_5.54 //	tApena BrAjate sUraH % SUraH cApena rAjate // JCand-_5.54 //
   ced bimbapratibimbatvaṃ $ dṛṣṭāntas tadalaṃkṛtiḥ &	ced bimba-pratibimba-tvam $ dRzwAntaH tad-alaMkRtiH &
   syān mallapratimallatve % saṅgrāmoddhāmahuṃkṛtiḥ // JCand_5.55 //	syAt malla-pratimalla-tve % saFgrAma-udDAma-huMkRtiH // JCand-_5.55 //
   dṛṣṭāntaś ced bhavanmūrtis $ tan mṛṣṭā daivadurlipiḥ &	dRzwAntaH ced Bavat-mUrtiH $ tat mRzwAH dEva-durlipiH &
   jātā cet prāk prabhā bhānos % tarhi yātā vibhāvarī // JCand_5.56 //	jAtA ced prAk praBA BAnoH % tarhi yAtA viBAvarI // JCand-_5.56 //
   vākyārthayoḥ sadṛśayor $ aikyāropo nidarśanā &	vAkya-arTayoH sadRSayoH $ Ekya-AropaH nidarSanA &
   yā dātuḥ saumyatā seyaṃ % sudhāṃśor akalaṅkatā // JCand_5.57 //	yA dAtuH sOmya-tA sA-iyam % suDAMSoH akalaFkatA // JCand-_5.57 //
   vyatireko viśeṣaś ced $ upamānopameyayoḥ &	vyatirekaH viSezaH ced $ upamAna-upameyayoH &
   śailā ivonnatāḥ santaḥ % kiṃ tu prakṛtikomalāḥ // JCand_5.58 //	SElAH iva-unnatAH santaH % kim tu prakRti-komalAH // JCand-_5.58 //
   sahoktiḥ sahabhāvaś ced $ bhāsate janarañjanaḥ &	sahoktiH sahaBAvaH ced $ BAsate jana-raQjanaH &
   digantam agamad yasya % kīrtiḥ pratyarthibhiḥ saha // JCand_5.59 //	diS-antam agamat yasya % kIrtiH pratyarTiBiH saha // JCand-_5.59 //
   vinoktiś ced vinā kiṃcit $ prastutaṃ hīnam ucyate &	vinA-uktiH ced vinA kiMcid $ prastutam hInam ucyate &
   vidyā hṛdyāpi sāvadyā % binā vinayasampadam // JCand_5.60 //	vidyA hRdyA-api sAvadyAH % binA vinaya-sampadam // JCand-_5.60 //
   samāsoktiḥ parisphūrtiḥ $ prastute 'prastutasya cet &	samAsa-uktiH parisPUrtiH $ prastute aprastutasya ced &
   ayam aindrīmukhaṃ paśya % raktaś cumbati candramāḥ // JCand_5.61 //	ayam EndrImuKam paSya % raktaH cumbati candramAH // JCand-_5.61 //
   khaṇḍaśleṣaḥ padānāṃ ced $ ekaikaṃ pṛthagarthatā &	KaNxa-SlezaH padAnAm ced $ ekEkam pRTak-arTa-tA &
   ucchaladbhūrikīlālaḥ % śuśubhe vāhinīpatiḥ // JCand_5.62 //	ucCalat-BUri-kIlAlaH % SuSuBe vAhinIpatiH // JCand-_5.62 //
   bhaṅgaśleṣaḥ padastomasy- $ -aiva cet pṛthagarthatā &	BaFga-SlezaH pada-stomasy $ -A-eva ced pRTak-arTa-tA &
   ajarāmaratā kasya % nāyodhyeva purī priyā // JCand_5.63 //	ajarA-amara-tA kasya % na-ayoDyA-iva purI priyA // JCand-_5.63 //
   arthaśleṣo 'rthamātrasya $ yady anekārthasaṃśrayaḥ &	arTa-SlezaH arTa-mAtrasya $ yadi aneka-arTa-saMSrayaH &
   kuṭilāḥ śyāmalā dīrghā % kaṭākṣāḥ kuntalāś ca te // JCand_5.64 //	kuwilAH SyAmalAH dIrGAH % kawAkzAH kuntalAH ca te // JCand-_5.64 //
   aprastutapraśaṃsā syāt $ sā yatra prastutānugā &	aprastuta-praSaMsA syAt $ sA yatra prastuta-anugAH &
   kāryakāraṇasāmānya- % viśeṣāder asau matā // JCand_5.65 //	kArya-kAraNa-sAmAnya % viSeza-AdeH asO matA // JCand-_5.65 //
   kamalaiḥ kamalāvāsaiḥ $ kiṃ kiṃ nāsādi sundaram &	kamalEH kamala-AvAsEH $ kim kim nAsA-Adi sundaram &
   apy ambudheḥ paraṃ pāraṃ % prayānti vyavasāyinaḥ // JCand_5.66 //	api ambuDeH param pAram % prayAnti vyavasAyinaH // JCand-_5.66 //
   bhaved arthāntaranyaso $ 'nuṣaktārthāntarābhidhā &	Bavet arTa-antaranyasaH $ anuzakta-arTa-antara-aBiDA &
   hanūmān abdhim atarad % duṣkaraṃ kiṃ mahātmanām // JCand_5.67 //	hanUmAn abDim atarat % duzkaram kim mahAtmanAm // JCand-_5.67 //
   yasmin viśeṣasāmānya- $ viśeṣāḥ sa vikasvaraḥ &	yasmin viSeza-sAmAnya $ viSezAH sa vikasvaraH &
   sa na jigye mahānto hi % durdharṣāḥ kṣmādharā iva // JCand_5.68 //	sa na jigye mahAntaH hi % durDarzAH kzmA-aDarAH iva // JCand-_5.68 //
   kāryādyaiḥ prastutair uktaiḥ $ paryāyoktiṃ pracakṣate &	kArya-AdyEH prastutEH uktEH $ paryAyoktim pracakzate &
   tṛṇāny aṅkurayāmāsa % vipakṣanṛpasadmasu // JCand_5.69 //	tRNAni aFkurayAmAsa % vipakza-nRpa-sadmasu // JCand-_5.69 //
   uktir vyājastutir nindā- $ stutibhyāṃ stutinindayoḥ &	uktiH vyAja-stutiH nindA $ stutiByAm stuti-nindayoH &
   kaste viveko nayasi % svargaṃ pātakino 'pi yat // JCand_5.70 //	kaH-te vivekaH nayasi % svargam pAtakinaH api yat // JCand-_5.70 //
   ākṣepas tu prayuktasya $ pratiṣedho vicāraṇāt &	AkzepaH tu prayuktasya $ pratizeDaH vicAraNAt &
   candra saṃdarśayātmānam % athavāsti priyāmukham // JCand_5.71 //	candra saMdarSaya-AtmAnam % aTavA-asti priyA-muKam // JCand-_5.71 //
   gūḍhākṣepo vidhau vyakte $ niṣedhe cāsphuṭe sati &	gUXa-AkzepaH viDO vyakte $ nizeDe ca-asPuwe sati &
   hara sītāṃ sukhaṃ, kiṃ tu % cintayāntakaḍhaukanam // JCand_5.72 //	hara sItAm suKaM, kim tu % cintaya-antaka-XOkanam // JCand-_5.72 //
   virodho 'nupapattiś ced $ guṇadravyakriyādiṣu &	viroDaH anupapattiH ced $ guNa-dravya-kriyA-Adizu &
   amandacandanasyandaḥ % svacchandaṃ dandahīti mām // JCand_5.73 //	amanda-candana-syandaH % svacCandam dandahi-iti mAm // JCand-_5.73 //
   śleṣādibhūr virodhaś ced $ virodhābhāsatā matā &	Sleza-Adi-BUH viroDaH ced $ viroDa-ABAsa-tA matA &
   apy andhakāriṇānena % jagad etat prakāśate // JCand_5.74 //	api anDakAriNA-anena % jagat etat prakASate // JCand-_5.74 //
   asaṃbhavo 'rthaniṣpattāv $ asaṃbhāvyatvavarṇanam &	asaMBavaH arTa-nizpattO $ asaMBAvya-tva-varNanam &
   ko veda gopaśiśukaḥ % śailam utpāṭayiṣyati // JCand_5.75 //	kaH veda gopa-SiSukaH % SElam utpAwayizyati // JCand-_5.75 //
   vibhāvanā vināpi syāt $ kāraṇaṃ kāryajanma cet &	viBAvanA vinA-api syAt $ kAraNam kArya-janma ced &
   paśya lākṣārasāsiktaṃ % raktaṃ tvaccaraṇadvayam // JCand_5.76 //	paSya lAkzA-rasa-Asiktam % raktam tvad-caraNa-dvayam // JCand-_5.76 //
   viśeṣoktir anutpattiḥ $ kāryasya sati kāraṇe &	viSeza-uktiH anutpattiH $ kAryasya sati kAraNe &
   namantam api dhīmantaṃ % na laṅghayati kaścana // JCand_5.77 //	namantam api DImantam % na laFGayati kaScana // JCand-_5.77 //
   ākhyāte bhinnadeśatve $ kāryahetvor asaṃgatiḥ &	AKyAte Binna-deSa-tve $ kArya-hetvoH asaMgatiH &
   tvadbhaktānāṃ namaty aṅgaṃ % bhaṅgam eti bhavaklamaḥ // JCand_5.78 //	tvad-BaktAnAm namati aFgam % BaFgam eti Bava-klamaH // JCand-_5.78 //
   viṣamaṃ yady anaucityād $ anekānvayakalpanam &	vizamam yadi anOcityAt $ aneka-anvaya-kalpanam &
   kvātitīvraviṣāḥ sarpāḥ % kvāsau candanabhūruhaḥ // JCand_5.79 //	kva-atitIvra-vizAH sarpAH % kva-asO candana-BUruhaH // JCand-_5.79 //
   samam aucityato 'neka- $ vastusambandhavarṇanam &	samam OcityataH aneka $ vastu-sambanDa-varNanam &
   anurūpaṃ kṛtaṃ sadma % hāreṇa kucamaṇḍalam // JCand_5.80 //	anurUpam kRtam sadma % hAreNa kuca-maNxalam // JCand-_5.80 //
   vicitraṃ cet prayatnaḥ syād $ viparītaphalapradaḥ &	vicitram ced prayatnaH syAt $ viparIta-Pala-pradaH &
   namanti santas trailokyād % api labdhuṃ samunnatim // JCand_5.81 //	namanti santaH trElokyAt % api labDum samunnatim // JCand-_5.81 //
   adhikaṃ bodhyam ādhārād $ ādheyādhikavarṇanam &	aDikam boDyam ADArAt $ ADeya-aDika-varNanam &
   yayā vyāptaṃ jagat tasyāṃ % vāci mānti na te guṇāḥ // JCand_5.82 //	yayA vyAptam jagat tasyAm % vAci mAnti na te guNAH // JCand-_5.82 //
   anyonyaṃ nāma yatra syād $ upakāraḥ parasparam &	anyonyam nAma yatra syAt $ upakAraH parasparam &
   triyāmā śaśinā bhāti % śaśī bhāti triyāmayā // JCand_5.83 //	triyAmA SaSinA BAti % SaSI BAti tri-yAmayA // JCand-_5.83 //
   viśeṣaḥ khyātam ādhāraṃ $ vināpy ādheyavarṇanam &	viSezaH KyAtam ADAram $ vinA-api ADeya-varNanam &
   gate 'pi sūrye dīpasthās % tamaś chindanti tatkarāḥ // JCand_5.84 //	gate api sUrye dIpa-sTAH % tamaH Cindanti tad-karAH // JCand-_5.84 //
   syād vyāghāto 'nyathākāri $ vastv anyakriyam ucyate &	syAt vyAGAtaH anyaTA-kAri $ vastu anya-kriyam ucyate &
   yair jagat prīyate hanti % tair eva kusumāyudhaḥ // JCand_5.85 //	yEH jagat prIyate hanti % tEH eva kusumAyuDaH // JCand-_5.85 //
   gumphaḥ kāraṇamālā syād $ yathāprākprāntakāraṇaiḥ &	gumPaH kAraNa-mAlA syAt $ yaTA-prAc-prAnta-kAraNEH &
   nayena śrīḥ śriyā tyāgas % tyāgena vipulaṃ yaśaḥ // JCand_5.86 //	nayena SrIH SriyA tyAgaH % tyAgena vipulam yaSaH // JCand-_5.86 //
   gṛhītamuktarītyartha- $ śreṇir ekāvalī matā &	gRhIta-mukta-rIti-arTa $ SreNiH eka-AvalI matA &
   netre karṇāntaviśrānte % karṇau dormūladolinau // JCand_5.87 //	netre karNa-anta-viSrAnte % karNO dormUla-dolinO // JCand-_5.87 //
   dīpakaikāvalīyogān $ mālādīpakam ucyate &	dIpaka-eka-AvalI-yogAn $ mAlAdIpakam ucyate &
   smareṇa hṛdaye tasyās % tena tvayi kṛtā sthitiḥ // JCand_5.88 //	smareNa hRdaye tasyAH % tena tvayi kRtA sTitiH // JCand-_5.88 //
   sāro nāma padotkarṣaḥ $ sāratāyā yathottaram &	sAraH nAma pada-utkarzaH $ sAra-tAyAH yaTottaram &
   sāraṃ sārasvataṃ tatra % kāvyaṃ tatra śivastavaḥ // JCand_5.89 //	sAram sArasvatam tatra % kAvyam tatra SivastavaH // JCand-_5.89 //
   udārasāraś ced bhāti $ bhinno 'bhinnatayā guṇaḥ &	udAra-sAraH ced BAti $ BinnaH aBinnatayA guNaH &
   madhuraṃ madhu pīyūṣaṃ % tasmāt tasmāt kaver vacaḥ // JCand_5.90 //	maDuram maDu pIyUzam % tasmAt tasmAt kaveH vacaH // JCand-_5.90 //
   yathāsaṃkhyaṃ dvidhārthāś cet $ kramādekaikamanvitāḥ &	yaTA-saMKyam dviDA-arTAH ced $ kramAt-ekEkam-anvitAH &
   śatruṃ mitraṃ dviṣatpakṣaṃ % jaya rañjaya bhañjaya // JCand_5.91 //	Satrum mitram dvizat-pakzam % jaya raQjaya BaQjaya // JCand-_5.91 //
   paryāyaś ced anekatra $ syād ekasya samanvayaḥ &	paryAyaH ced anekatra $ syAt ekasya samanvayaH &
   padmaṃ muktvā gatā candraṃ % kāminīvadanopamā // JCand_5.92 //	padmam muktvA gatA candram % kAminI-vadana-upamA // JCand-_5.92 //
   parivṛttir vinimayo $ nyūnābhyadhikayor mithaḥ &	parivRttiH vinimayaH $ nyUna-aByaDikayoH miTas &
   jagrāhaikaṃ śaraṃ muktvā % kaṭākṣān śatruyoṣitām // JCand_5.93 //	jagrAha-ekam Saram muktvA % kawAkzAn Satru-yozitAm // JCand-_5.93 //
   parisaṃkhyā niṣidhyaikam $ anyasmin vastuyantraṇam &	parisaMKyAH niziDya-ekam $ anyasmin vastu-yantraNam &
   snehakṣayaḥ pradīpeṣu % svānteṣu na natabhruvām // JCand_5.94 //	sneha-kzayaH pradIpezu % sva-antezu na nata-BruvAm // JCand-_5.94 //
   vikalpas tulyabalayor $ virodhaś cāturīyutaḥ &	vikalpaH tulya-balayoH $ viroDaH cAturIyutaH &
   kāntācitte 'dhare vāpi % kuru tvaṃ vītarāgatām // JCand_5.95 //	kAntA-citte aDare vA-api % kuru tvam vIta-ra-Aga-tAm // JCand-_5.95 //
   bhūyasām ekasambandha- $ bhājāṃ gumphaḥ samuccayaḥ &	BUyasAm eka-sambanDa $ BAjAm gumPaH samuccayaH &
   naśyanti paścāt paśyanti % bhraśyanti ca tava dviṣaḥ // JCand_5.96 //	naSyanti paScAt paSyanti % BraSyanti ca tava dvizaH // JCand-_5.96 //
   samādhiḥ kāryasaukaryaṃ $ kāraṇāntarasannidheḥ &	samADiH kArya-sOkaryam $ kAraNa-antara-sanniDeH &
   utkaṇṭhitāṃ ca kalayan % jagāmāstaṃ ca bhānumān // JCand_5.97 //	utkaNWitAm ca kalayan % jagAma-astam ca BAnumAn // JCand-_5.97 //
   pratyanīkaṃ balavataḥ $ śatroḥ pakṣe parākramaḥ &	pratyanIkam balavataH $ SatroH pakze parAkramaH &
   jaitranetrānugau karṇāv % utpalābhyām adhaḥkṛtau // JCand_5.98 //	jEtra-netra-anugO karNO % utpalAByAm aDas-kRtO // JCand-_5.98 //
   pratīpam upamānasya $ hīnatvam upameyataḥ &	pratIpam upamAnasya $ hIna-tvam upameyataH &
   dṛṣṭaṃ ced vadanaṃ tasyāḥ % kiṃ padmena kimindunā // JCand_5.99 //	dRzwam ced vadanam tasyAH % kim padmena kim-indunA // JCand-_5.99 //
   ullāso 'nyamahimnā ced $ doṣo hy anyatra varṇyate &	ullAsaH anya-mahimnA ced $ dozaH hi anyatra varNyate &
   tad abhāgyaṃ dhanasyaiva % yan nāśrayati sajjanam // JCand_5.100 //	tat aBAgyam Danasya-eva % yat na-ASrayati sat-janam // JCand-_5.100 //
   tadguṇaḥ svaguṇatyāgād $ anyataḥ svaguṇodayaḥ &	tad-guNaH sva-guNa-tyAgAt $ anyatas sva-guNa-udayaH &
   padmarāgāruṇaṃ nāsā- % mauktikaṃ te 'dharaśritam // JCand_5.101 //	padmarAga-aruNam nAsA % mOktikam te aDara-Sritam // JCand-_5.101 //
   punaḥ svaguṇasamprāptir $ vijñeyā pūrvarūpatā &	punar sva-guNa-samprAptiH $ vijQeyA pUrva-rUpa-tA &
   harakaṇṭhāṃśulipto 'pi % śeṣas tvadyaśasā sitaḥ // JCand_5.102 //	hara-kaNWa-aMSu-liptaH api % SezaH tvad-yaSasA sitaH // JCand-_5.102 //
   yadvastuno 'nyathā rūpaṃ $ tathā syāt pūrvarūpatā &	yat-vastunaH anyaTA rUpam $ taTA syAt pUrvarUpa-tA &
   dīpe nirvāpite hy āsīt % kāñcīratnair aharmahaḥ // JCand_5.103 //	dIpe nirvApite hi AsIt % kAQcI-ratnEH ahar-mahaH // JCand-_5.103 //
   saṅgatānyaguṇānaṅgī- $ kāram āhur atadguṇam &	saFgatA-ani-a-guNa-anaFgI $ kAram AhuH atad-guNam &
   viśann api raver madhyaṃ % śīta eva sadā śaśī // JCand_5.104 //	viSan api raveH maDyam % SItaH eva sadA SaSI // JCand-_5.104 //
   prāksiddhasvaguṇotkarṣo $ 'nuguṇaḥ parasannidheḥ &	prAc-sidDa-sva-guNa-utkarzaH $ anuguNaH para-sanniDeH &
   karṇotpalāni dadhate % kaṭākṣairapi nīlatām // JCand_5.105 //	karNa-utpalAni daDate % kawAkzEH-api nIla-tAm // JCand-_5.105 //
   avajñā varṇyate vastu $ guṇadoṣākṣamaṃ yadi &	avajQA varNyate vastu $ guNa-doza-akzamam yadi &
   mlāyanti yadi padmāni % kā hānir amṛtadyuteḥ // JCand_5.106 //	mlAyanti yadi padmAni % kA hAniH amRta-dyuteH // JCand-_5.106 //
   praśnottaraṃ krameṇoktau $ syūtam uttaram uttaram &	praSna-uttaram krameNa-uktO $ syUtam uttaram uttaram &
   yatrāsau vetasī pāntha % tatrāsau sutarā sarit // JCand_5.107 //	yatra-asO vetasI pAnTa % tatra-asO sutarA sarit // JCand-_5.107 //
   pihitaṃ paravṛttānta- $ jñātur anyasya ceṣṭitam &	pihitam para-vRttAnta $ jQAtuH anyasya cezwitam &
   priye gṛhāgate prātaḥ % kāntā talpam akalpayat // JCand_5.108 //	priye gRha-Agate prAtar % kAntA talpam akalpayat // JCand-_5.108 //
   vyājoktiḥ śaṅkamānasya $ chadmanā vastugopanam &	vyAja-uktiH SaFkamAnasya $ CadmanA vastu-gopanam &
   sakhi paśya gṛhārāma- % parāgair asmi dhūsarā // JCand_5.109 //	saKi paSya gRha-ArAma % parAgEH asmi DUsarAH // JCand-_5.109 //
   vakroktiḥ śleṣakākubhyāṃ $ vācyārthāntarakalpanam &	vakroktiH SlezakAkuByAm $ vAcya-arTa-antara-kalpanam &
   muñca mānaṃ dinaṃ prāptaṃ % manda nandī harāntike // JCand_5.110 //	muQca mAnam dinam prAptam % manda nandI hara-antike // JCand-_5.110 //
   svābhāvoktiḥ svabhāvasya $ jātyādiṣu ca varṇanam &	svABAva-uktiH svaBAvasya $ jAti-Adizu ca varNanam &
   kuraṅgair uttaraṅgākṣi % stabdhakarṇair udīkṣyate // JCand_5.111 //	kuraFgEH uttaraFga-akzi % stabDa-karNEH udIkzyate // JCand-_5.111 //
   bhāvikaṃ bhūtabhāvyartha- $ sākṣād darśanavarṇanam &	BAvikam BUta-BAvi-arTa $ sAkzAt darSana-varNanam &
   alaṃ vilokayādyāpi % yuddhyante 'tra surāsurāḥ // JCand_5.112 //	alam vilokayA-adya-api % yudDi-ante atra sura-asurAH // JCand-_5.112 //
   deśātmaviprakṛṣṭasya $ darśanaṃ bhāvikacchaviḥ &	deSa-Atma-viprakRzwasya $ darSanam BAvika=-CaviH &
   tvaṃ vasan hṛdaye tasyāḥ % sākṣāt pañceṣur īkṣyase // JCand_5.113 //	tvam vasan hRdaye tasyAH % sAkzAt paQca-izuH Ikzyase // JCand-_5.113 //
   udāttam ṛddheś caritaṃ $ ślāghyaṃ cānyopalakṣaṇam &	udAttam RdDeH caritam $ SlAGyam ca-anya-upalakzaNam &
   sānau yasyābhavad yuddhaṃ % tad dhūrjaṭikirīṭinoḥ // JCand_5.114 //	sAnO yasya-aBavat yudDam % tat DUrjawi-kirIwinoH // JCand-_5.114 //
   atyuktir adbhutātathya- $ śauryaudāryādivarṇanam &	atyuktiH adButa-ataTya $ SOrya-OdArya-Adi-varNanam &
   tvayi dātari rājendra % yācakāḥ kalpaśākhinaḥ // JCand_5.115 //	tvayi dAtari rAja-indra % yAcakAH kalpa-SAKinaH // JCand-_5.115 //
   rasabhāvatadābhāsa- $ bhāvaśāntinibandhanāḥ &	rasa-BAva-tad-ABAsa $ BAva-SAnti-nibanDanAH &
   rasavatpreyaūrjasvi- % samāhitamayābhidhāḥ // JCand_5.116 //	rasavat-preya-Urjasvi % samAhita-maya-aBiDAH // JCand-_5.116 //
   bhāvānāmudayaḥ sandhiḥ $ śabalatvam iti trayaḥ &	BAvAnAm-udayaH sanDiH $ Sabala-tvam iti trayaH &
   alaṅkārān imān sapta % kecid āhur manīṣiṇaḥ // JCand_5.117 //	alaFkArAn imAn sapta % kecid AhuH manIziNaH // JCand-_5.117 //
   śuddhir ekapradhānatvaṃ $ tathā saṃsṛṣṭisaṃkarau &	SudDiH eka-praDAna-tvam $ taTA saMsRzwi-saMkarO &
   eteṣām eva vinyāsān % nālaṅkārāntarāṇy amī // JCand_5.118 //	etezAm eva vinyAsAn % na-alaFkAra-antarANi amI // JCand-_5.118 //
   sarveṣāṃ ca pratidvandva- $ praticchandabhidābhṛtām &	sarvezAm ca pratidvandva $ praticCanda-BidABRtAm &
   upādhiḥ kvacid udbhinnaḥ % syād anyatrāpi saṃbhavāt // JCand_5.119 //	upADiH kvacid udBinnaH % syAt anyatra-api saMBavAt // JCand-_5.119 //
   mālā paraṃparā caiṣāṃ $ bhūyasām anukūlake &	mAlA paraMparA ca-ezAm $ BUyasAm anukUlake &
   manuṣye bhavataḥ kvāpi hy % alaṅkārāṅgatāṃ gate // JCand_5.120 //	manuzye BavataH kvApi hi % alaFkAra-aFga-tAm gate // JCand-_5.120 //
   śabde padārthe vākyārthe $ vākyārthastabake tathā &	Sabde padArTe vAkya-arTe $ vAkya-arTa-stabake taTA &
   ete bhavanti vinyāsāḥ % svabhāvātiśayātmakāḥ // JCand_5.121 //	ete Bavanti vinyAsAH % svaBAva-atiSaya-AtmakAH // JCand-_5.121 //
   kasyāpy atiśayasyokter $ ity anvarthavicāraṇāt &	kasya-api atiSayasya-ukteH $ iti anvarTa-vicAraNAt &
   prāyeṇāmī hy alaṃkārā % bhinnā nātiśayoktitaḥ // JCand_5.122 //	prAyeNa-amI hi alaMkArAH % BinnAH na-atiSaya-uktitaH // JCand-_5.122 //
   alaṃkārapradhāneṣu $ dadhāneṣv api sāmyatām &	alaMkAra-praDAnezu $ daDAnezu api sAmyatAm &
   vailakṣaṇyaṃ prativyakti % pratibhāti mukheṣviva // JCand_5.123 //	vElakzaNyam prativyakti % pratiBAti muKezu-iva // JCand-_5.123 //
   alaṃkāreṣu tathyeṣu $ yady anāsthā manīṣiṇām &	alaMkArezu taTyezu $ yadi anAsTA manIziNAm &
   tad arvācīnabhedeṣu % nāmnāṃ nāmnāya iṣyatām // JCand_5.124 //	tat arvAcIna-Bedezu % nAmnAm nAmnA-ayaH izyatAm // JCand-_5.124 //
   mahādevaḥ satrapramukhamakhavidyaikacaturaḥ $ sumitrā	mahAdevaH satra-pramuKa-maKa-vidyA-eka-caturaH $ sumitrA
   tadbhaktipraṇihitamatir yasya pitarau &	tad-Bakti-praNihita-matiH yasya pitarO &
   caturthaḥ saikoyam sukavijayadevena racite % ciraṃ candrāloke sukhayatu	caturTaH sEkoyam sukavi-jaya-devena racite % ciram candrAloke suKayatu
   mayūkhaḥ sumanasaḥ // JCand_5.125 //	mayUKaH sumanasaH // JCand-_5.125 //
   ālambanoddīpanātmā $ vibhāvaḥ kāraṇaṃ dvidhā &	Alambana-uddIpana-AtmA $ viBAvaH kAraNam dviDA &
   kāryo 'nubhāvo bhāvaś ca % sahāyo vyabhicāry api // JCand_6.1 //	kAryaH anuBAvaH BAvaH ca % sahAyaH vyaBicAri api // JCand-_6.1 //
   galadvedyāntarodbhedo $ hṛdayeṣv ajaḍātmanām &	galadvedya-antara-udBedaH $ hRdayezu ajaxa-AtmanAm &
   milan malayajālepa % ivāhlādaṃ vikāsayan // JCand_6.2 //	milat malayaja-Alepa % iva-AhlAdam vikAsayan // JCand-_6.2 //
   kāvye nāṭye ca kārye ca $ vibhāvādyair vibhāvitaḥ &	kAvye nAwye ca kArye ca $ viBAva-AdyEH viBAvitaH &
   āsvādyamānaikatanuḥ % sthāyī bhāvo rasaḥ smṛtaḥ // JCand_6.3 //	AsvAdyamAna-eka-tanuH % sTAyI BAvaH rasaH smRtaH // JCand-_6.3 //
   ratyākhyasthāyibhāvātmā $ vallabhādivibhāvitaḥ &	rati-AKya-sTAyi-BAva-AtmA $ vallaBa-Adi-viBAvitaH &
   ālasyerṣyājugupsābhyo % vinā saṃcāribhir yutaḥ // JCand_6.4 //	Alasya-IrzyA-aju-gupsAByaH % vinA saMcAriBiH yutaH // JCand-_6.4 //
   anubhāvaiḥ kaṭākṣādyair $ unmādādyair yathākramam &	anuBAvEH kawAkza-AdyEH $ unmAda-AdyEH yaTAkramam &
   sambhogo vipralambhaś ca % śṛṅgāro dvividho mataḥ // JCand_6.5 //	samBogaH vipralamBaH ca % SRFgAraH dviviDaH mataH // JCand-_6.5 //
   hāsasthāyī raso hāsyo $ vibhāvadyair yathākramam &	hAsa-sTAyI rasaH hAsyaH $ viBAvadyEH yaTAkramam &
   vairūpyaphullagaṇḍatvā- % -vahitthādyaiḥ samanvitaḥ // JCand_6.6 //	vErUpya-Pulla-gaNxa-tvA % -vahitTa-AdyEH samanvitaH // JCand-_6.6 //
   abhīṣṭaviprayogāśru- $ pātaglānyādibhiḥ kramāt &	aBIzwa-viprayoga-aSru $ pAta-glAni-AdiBiH kramAt &
   vibhāvādyair yutaḥ śoka- % sthāyī syāt karuṇo rasaḥ // JCand_6.7 //	viBAva-AdyEH yutaH Soka % sTAyI syAt karuNaH rasaH // JCand-_6.7 //
   krodhasthāyī raso raudro $ vibhāvādyaiḥ samanvitaḥ &	kroDa-sTAyI rasaH rOdraH $ viBAva-AdyEH samanvitaH &
   mātsaryahastaniṣpeṣa- % saṃmohādyair yathākramam // JCand_6.8 //	mAtsarya-hasta-nizpeza % saMmoha-AdyEH yaTAkramam // JCand-_6.8 //
   utsāhākhyasthāyibhāvaḥ $ prabhāvādivibhāvabhūḥ &	utsAha-AKya-sTAyi-BAvaH $ praBAva-Adi-viBAva-BUH &
   vīro 'nubhāvaiḥ sthairyādyair % bhāvair garvādibhiryutaḥ // JCand_6.9 //	vIraH anuBAvEH sTErya-AdyEH % BAvEH garva-AdiBiH-yutaH // JCand-_6.9 //
   vyāghrādibhir vibhāvais tu $ vepitādyanubhāvabhṛt &	vyAGra-AdiBiH viBAvEH tu $ vepita-Adi-anuBAva-BRt &
   bhāvair mohādibhir yukto % bhayasthāyī bhayānakaḥ // JCand_6.10 //	BAvEH moha-AdiBiH yuktaH % Baya-sTAyI BayAnakaH // JCand-_6.10 //
   sthāyī jugupsā bībhatso $ vibhāvādyā yathākramam &	sTAyI jugupsA bIBatso $ viBAva-AdyAH yaTAkramam &
   aniṣṭekṣaṇaniṣṭhīva- % mohādyā yatra saṃmatāḥ // JCand_6.11 //	anizwa-IkzaNa-nizWIva % moha-AdyAH yatra saMmatAH // JCand-_6.11 //
   adbhuto vismayasthāyī $ māyādikavibhāvabhūḥ &	adButaH vismaya-sTAyI $ mAyA-Adika-viBAva-BUH &
   romāñcādyanubhāvo 'yaṃ % stambhādivyabhicārikaḥ // JCand_6.12 //	romAQca-Adi-anuBAvaH ayam % stamBa-Adi-vyaBicArikaH // JCand-_6.12 //
   nirvedasthāyikaḥ śāntaḥ $ satsaṅgādivibhāvabhūḥ &	nirveda-sTAyikaH SAntaH $ sat-saFga-Adi-viBAva-BUH &
   kṣamādikānubhāvo 'yaṃ % stambhādivyabhicārikaḥ // JCand_6.13 //	kzamA-AdikA-anuBAvaH ayam % stamBa-Adi-vyaBicArikaH // JCand-_6.13 //
   ratir devādiviṣayā $ santi ca vyabhicāriṇaḥ &	ratiH deva-Adi-vizayAH $ santi ca vyaBicAriNaH &
   vedyamānā nigadyante % bhāvāḥ sāhityavedibhiḥ // JCand_6.14 //	vedyamAnAH nigadyante % BAvAH sAhitya-vediBiH // JCand-_6.14 //
   nirvedaglāniśaṅkākhyās $ tathāsūyāmadaśramāḥ &	nirveda-glAni-SaFkA-AKyAH $ taTA-asUyA-mada-SramAH &
   ālasyaṃ caiva dainyaṃ ca % cintā mohaḥ smṛtir dhṛtiḥ // JCand_6.15 //	Alasyam ca-eva dEnyam ca % cintA mohaH smRtiH DRtiH // JCand-_6.15 //
   vrīḍā capalatā harṣa $ āvego jaḍatā tathā &	vrIxA capala-tA harza $ AvegaH jaxa-tA taTA &
   garvo viṣāda autsukyaṃ % nidrāpasmāra eva ca // JCand_6.16 //	garvaH vizAdaH Otsukyam % nidrA-apasmAraH eva ca // JCand-_6.16 //
   suptaṃ prabodho 'marṣaś cāpy $ avahittham athogratā &	suptam praboDaH amarzaH ca-api $ avahitTam aTa-ugra-tA &
   matir vyādhis tathonmādas % tathā maraṇam eva ca // JCand_6.17 //	matiH vyADiH taTA-unmAdaH % taTA maraNam eva ca // JCand-_6.17 //
   trāsaś caiva vitarkaś ca $ vijñeyā vyabhicāriṇaḥ &	trAsaH ca-eva vitarkaH ca $ vijQeyAH vyaBicAriNaH &
   trayastriṃśad ime bhāvāḥ % samākhyātās tu nāmataḥ // JCand_6.18 //	trayastriMSat ime BAvAH % samAKyAtAH tu nAmataH // JCand-_6.18 //
   sarvasādhāraṇaprema- $ praśrayādisvarūpayā &	sarva-sADAraNa-prema $ praSraya-Adi-svarUpayA &
   anaucityā rasābhāsā % bhāvābhāsāś ca kīrtitāḥ // JCand_6.19 //	anOcityAH rasa-ABAsAH % BAva-ABAsAH ca kIrtitAH // JCand-_6.19 //
   bhāvasya śāntir udayaḥ $ sandhiḥ śabalatā tathā &	BAvasya SAntiH udayaH $ sanDiH Sabala-tA taTA &
   kāvyasya kāñcanasyeva % kuṅkumaṃ kāntisaṃpade // JCand_6.20 //	kAvyasya kAQcanasya-iva % kuFkumam kAnti-saMpade // JCand-_6.20 //
   āturyam āsaptamaṃ ca $ yatheṣṭair aṣṭamādibhiḥ &	Aturyam Asaptamam ca $ yaTezwEH azwama-AdiBiH &
   samāsaḥ syāt padair na syāt % samāsaḥ sarvathāpi ca // JCand_6.21 //	samAsaH syAt padEH na syAt % samAsaH sarvaTA-api ca // JCand-_6.21 //
   pāñcālikī ca lāṭīyā $ gauḍīyā ca yathārasam &	pAQcAlikI ca lAwIyA $ gOxIyA ca yaTArasam &
   vaidarbhī ca yathāsaṃkhyaṃ % catasro rītayaḥ smṛtāḥ // JCand_6.22 //	vEdarBI ca yaTAsaMKyam % catasraH rItayaH smRtAH // JCand-_6.22 //
   madhurāyāṃ samākrāntā $ vargasthāḥ pañcamair nijaiḥ &	maDurAyAm samAkrAntAH $ varga-sTAH paQcamEH nijEH &
   lakāraś ca lasaṃyukto % hrasvavyavahitau raṇau // JCand_6.23 //	lakAraH ca la-saMyuktaH % hrasva-vyavahitO raNO // JCand-_6.23 //
   rephākrāntā vargyayaṇāṣ $ ṭavargāt pañcamād ṛte &	rePa-AkrAntAH vargyayaNAH $ wavargAt paQcamAt Rte &
   kapākrāntas tavargaḥ syāt % prauḍhāyāṃ ca kamūrdhatā // JCand_6.24 //	kapa-AkrAntaH tavargaH syAt % prOXAyAm ca kamUrDa-tA // JCand-_6.24 //
   sarvair ūrdhvaiḥ sakārasya $ sarvai rephasya sarvathā &	sarvEH UrDvEH sakArasya $ sarvEH rePasya sarvaTA &
   rahor dvedhā tu saṃyogaḥ % paruṣāyāṃ śaṣau svataḥ // JCand_6.25 //	rahoH dveDA tu saMyogaH % paruzAyAm SazO svatas // JCand-_6.25 //
   lakāro 'nyair asaṃyukto $ laghavo ghabhadhā rasau &	lakAraH anyEH asaMyuktaH $ laGavaH GaBaDA rasO &
   lalitāyāṃ tathā śeṣā % bhadrāyām iti vṛttayaḥ // JCand_6.26 //	lalitAyAm taTA SezAH % BadrAyAm iti vRttayaH // JCand-_6.26 //
   aṅgabhaṅgollasallīlā $ taruṇī smaratoraṇam &	aFga-BaFga-ullasat-lIlA $ taruNI smara-toraNam &
   tarkakarkaśapūrṇokti- % prāptotkaṭadhiyāṃ vṛthā // JCand_6.27 //	tarka-karkaSa-pUrNa-ukti % prApta-utkawa-DiyAm vRTA // JCand-_6.27 //
   vīpsotsarpanmukhāgrārdraṃ $ barhī jahre kṛśas tṛṣam &	vIpsA-utsarpat-muKa-agra-Ardram $ barhI jahre kRSaH tRzam &
   lalanā rabhasaṃ dhatte % ghanāṭope mahīyasi // JCand_6.28 //	lalanAH raBasam Datte % Gana-Awope mahIyasi // JCand-_6.28 //
   mahādevaḥ satrapramukhamakhavidyaikacaturaḥ $ sumitrā	mahAdevaH satra-pramuKa-maKa-vidyA-eka-caturaH $ sumitrA
   tadbhaktipraṇihitamatir yasya pitarau &	tad-Bakti-praNihita-matiH yasya pitarO &
   mayūkhastenāsau sukavijayadevena racite % ciraṃ candrāloke sukhayatu	mayUKaH-tena-asO su-kavi-jaya-devena racite % ciram candrAloke suKayatu
   mahati ṛtusaṃkhyaḥ // JCand_6.29 //	mahati Rtu-saMKyaH // JCand-_6.29 //
   vṛttibhedais tribhir yuktā $ srotobhiriva jāhnavī &	vRtti-BedEH triBiH yuktA $ srotoBiH-iva jAhnavI &
   bhāratī bhāti gambhīrā % kuṭilā saralā kvacit // JCand_7.1 //	BAratI BAti gamBIrA % kuwilA saralA kvacid // JCand-_7.1 //
   sāṃmukhyaṃ vidadhānāyāḥ $ sphuṭam arthāntare giraḥ &	sAMmuKyam vidaDAnAyAH $ sPuwam arTa-antare giraH &
   kaṭākṣa iva lolākṣyā % vyāpāro vyañjanātmakaḥ // JCand_7.2 //	kawAkzaH iva lola-akzyAH % vyApAraH vyaQjana-AtmakaH // JCand-_7.2 //
   avivakṣitavācyasya $ dvau bhedau vācyam eva cet &	avivakzita-vAcyasya $ dvO BedO vAcyam eva ced &
   arthāntire saṃkramitam % atyantaṃ vā tiraskṛtam // JCand_7.3 //	arTa-antire saMkramitam % atyantam vA tiraskRtam // JCand-_7.3 //
   dvau vivakṣitavācyasya $ lakṣyālakṣyakramātmakau &	dvO vivakzita-vAcyasya $ lakzya-alakzya-krama-AtmakO &
   catvāriṃśadyutaikena % bhedāḥ ṣaṭ cānayoḥ kramāt // JCand_7.4 //	catvAriMSat-yuta-ekena % BedAH zaw ca-anayoH kramAt // JCand-_7.4 //
   tridhā śabdārthatadyugma- $ śaktijanmā sphuṭakramāt &	triDA Sabda-arTa-tad-yugma $ Sakti-janmA sPuwa-kramAt &
   rasabhāvatadābhāsa- % pramukhas tv asphuṭakramāt // JCand_7.5 //	rasa-BAva-tad-ABAsa % pramuKaH tu asPuwa-kramAt // JCand-_7.5 //
   vastvalaṅkārayor vyakter $ bhedau dvau śabdaśaktijau &	vastu-alaFkArayoH vyakteH $ BedO dvO Sabda-Sakti-jO &
   arthaśaktisamutthasya % bhedā dvādaśa tad yathā // JCand_7.6 //	arTa-Sakti-samutTasya % BedAH dvAdaSa tat yaTA // JCand-_7.6 //
   catvāro vastv alaṃkāram $ alaṃkāras tu vastu yat &	catvAraH vastu alaMkAram $ alaMkAraH tu vastu yat &
   alaṃkāram alaṃkāro % vastu vastu vyanakti tat // JCand_7.7 //	alaMkAram alaMkAraH % vastu vastu vyanakti tat // JCand-_7.7 //
   vaktuḥ kavinibaddhasya $ kaver vā prauḍhinirmitaḥ &	vaktuH kavi-nibadDasya $ kaveH vA prOXi-nirmitaH &
   svasiddho vā vyañjako 'rthaś % catvāras triguṇās tataḥ // JCand_7.8 //	sva-sidDaH vA vyaQjakaH arTaH % catvAraH triguNAH tatas // JCand-_7.8 //
   śabdārthobhayabhūr ekaḥ $ sa ca vākyaikasaṃśrayaḥ &	Sabda-arTa-uBaya-BUH ekaH $ sa ca vAkya-eka-saMSrayaH &
   padaikadeśe racanā- % varṇavākyapadeṣv api // JCand_7.9 //	pada-eka-deSe racanA % varNa-vAkya-padezu api // JCand-_7.9 //
   prabandhe ceti ṣoḍhāsau $ rasādyākhyo 'sphuṭakramaḥ &	prabanDe ca-iti zoXA-asO $ rasa-Adi-AKyaH asPuwa-kramaH &
   eṣu saptadaśasv ekaṃ % parityajyāsphuṭakramam // JCand_7.10 //	ezu saptadaSasu ekam % parityajya-asPuwa-kramam // JCand-_7.10 //
   ye ṣoḍaśādyā dviguṇās $ te syur vākyapadāśrayāt &	ye zoxaSa-AdyAH dviguNAH $ te syuH vAkya-pada-ASrayAt &
   prabandhe 'pi dvādaśa syur % arthaśaktibhuvo bhidaḥ // JCand_7.11 //	prabanDe api dvAdaSa syuH % arTa-Sakti-BuvaH BidaH // JCand-_7.11 //
   dvātriṃśad dvādaśaikaḥ ṣaṭ $ sarvasaṃkalitadhvaneḥ &	dvAtriMSat dvAdaSa-ekaH zaw $ sarva-saMkalita-DvaneH &
   bhedāḥ syur ekapañcāśat % saṃbhinnās tu sahasraśaḥ // JCand_7.12 //	BedAH syuH ekapaQcASat % saMBinnAH tu sahasraSas // JCand-_7.12 //
   vaktṛsyūtaṃ bodhayituṃ $ vyaṅgyaṃ vaktur abhīpsitam &	vaktR-syUtam boDayitum $ vyaFgyam vaktuH aBIpsitam &
   svāṅkuritam atadrūpaṃ % svayam ullasitaṃ giraḥ // JCand_7.13 //	sva-aFkuritam atad-rUpam % svayam ullasitam giraH // JCand-_7.13 //
   kaścit sādhāraṇaḥ kaścid $ āmantrya pratibodhitaḥ &	kaScid sADAraNaH kaScid $ Amantrya pratiboDitaH &
   kaścit taṭasthaḥ kaścic ca % bodhitapratibodhitaḥ // JCand_7.14 //	kaScid tawa-sTaH kaScid ca % boDita-pratiboDitaH // JCand-_7.14 //
   ityevaṃ boddhṛvaicitryād $ vaktṛsyūtaṃ caturvidham &	iti-evam bodDR-vEcitryAt $ vaktR-syUtam caturviDam &
   upekṣānihnavābhyāṃ ca % dvidhā svāṅkuritaṃ matam // JCand_7.15 //	upekzA-nihnavAByAm ca % dviDA sva-aFkuritam matam // JCand-_7.15 //
   bhūtādikālabhedena $ nihnavaḥ syād anekadhā &	BUta-Adi-kAla-Bedena $ nihnavaH syAt anekaDA &
   anenāpi prabhedena % vyaktivallī vijṛmbhate // JCand_7.16 //	anena-api praBedena % vyaktivallI vijRmBate // JCand-_7.16 //
   nānāprabhedā niyatā $ kvacit prakaraṇādinā &	nAnA-praBedAH niyatA $ kvacid prakaraNa-AdinA &
   arthe 'rtham anyaṃ yaṃ vakti % tad vācyavyaṅgyam iṣyate // JCand_7.17 //	arTe arTam anyam yam vakti % tat vAci-avyaFgyam izyate // JCand-_7.17 //
   mahādevaḥ satrapramukhamakhavidyaikacaturaḥ $ sumitrā	mahAdevaH satra-pramuKa-maKa-vidyA-eka-caturaH $ sumitrA
   tadbhaktipraṇihitamatir yasya pitarau &	tad-Bakti-praNihita-matiH yasya pitarO &
   mayūkhastenāsau sukavijayadevena racite % ciraṃ candrāloke sukhayatu	mayUKaH-tena-asO su-kavi-jaya-devena racite % ciram candrAloke suKayatu
   mahati munisaṃkhyaḥ // JCand_7.18 //	mahati muni-saMKyaH // JCand-_7.18 //
   yad vyajyamānaṃ manasaḥ $ staimityāya sa no dhvaniḥ &	yat vyajyamAnam manasaH $ stEmityAya sa naH DvaniH &
   anyathā tu guṇībhūta- % vyaṅgyam āpatitaṃ tridhā // JCand_8.1 //	anyaTA tu guNIBUta % vyaFgyam Apatitam triDA // JCand-_8.1 //
   vyaktir eva kvacid vyaṅgyaḥ $ kvacid arthasvabhāvataḥ &	vyaktiH eva kvacid vyaFgyaH $ kvacid arTa-svaBAvataH &
   kvacic cārutarasyāgre % sa vimuñcati cārutām // JCand_8.2 //	kvacid cArutarasya-agre % sa vimuQcati cAru-tAm // JCand-_8.2 //
   agūḍhaṃ kalayed arthā- $ -ntarasaṃkramitādikam &	agUXam kalayet arTA $ -ntara-saMkramita-Adikam &
   vismṛtaḥ kim apāṃnātha % sa tvayā kumbhasaṃbhavaḥ // JCand_8.3 //	vismRtaH kim apAMna-aTa % sa tvayA kumBasaMBavaH // JCand-_8.3 //
   aparasya rasādeś ced $ aṅgamanyad rasādikam &	aparasya rasa-AdeH ced $ aFgam-anyat rasa-Adikam &
   hā hā! matkucakāśmīra- % liptaṃ bhinnam uraḥ śaraiḥ // JCand_8.4 //	hA hA! mad-kuca-kASmIra % liptam Binnam uraH SarEH // JCand-_8.4 //
   tathā vācyasya siddhyaṅgaṃ $ naur artho vāridher yathā &	taTA vAcyasya sidDi-aFgam $ nOH arTaH vAriDeH yaTA &
   saṃśritya taraṇiṃ dhīrās % taranti vyādhivāridhīn // JCand_8.5 //	saMSritya taraNim DIrAH % taranti vyADi-vAriDIn // JCand-_8.5 //
   asphuṭaṃ stanayor atra $ kokasādṛśyavan matam &	asPuwam stanayoH atra $ koka-sAdRSya-vat matam &
   kuṅkumāktaṃ stanadvandvaṃ % mānasaṃ mama gāhate // JCand_8.6 //	kuFkuma-aktam stana-dvandvam % mAnasam mama gAhate // JCand-_8.6 //
   saṃdigdhaṃ yadi saṃdeho $ dairghyādyutpalayoriva &	saMdigDam yadi saMdehaH $ dErGya-Adi-utpalayoH-iva &
   saṃprāpte nayane tasyāḥ % śravaṇottaṃsabhūmikām // JCand_8.7 //	saMprApte nayane tasyAH % SravaNa-uttaMsa-BUmikAm // JCand-_8.7 //
   tulyaprādhānyam indutvam $ iva vācyena sāmyabhṛt &	tulya-prADAnyam indu-tvam $ iva vAcyena sAmya-BRt &
   kānte tvadānanarucā % glānim eti saroruham // JCand_8.8 //	kAnte tvad-Anana-rucA % glAnim eti saroruham // JCand-_8.8 //
   asundaraṃ yadi vyaṅgyaṃ $ syād vācyād amanoharam &	asundaram yadi vyaFgyam $ syAt vAcyAt amanoharam &
   sarasyāmīladambhoje % cakraḥ kāntāṃ vilokate // JCand_8.9 //	sarasyAmIladamBoje % cakraH kAntAm vilokate // JCand-_8.9 //
   kākusthaṃ praṇato 'mbhodhir $ adya mādyatu rāvaṇaḥ &	kAku-sTam praNataH amBoDiH $ adya mAdyatu rAvaNaH &
   ity aṣṭadhā guṇībhūta- % vyaṅgyam aṅgīkṛtaṃ budhaiḥ // JCand_8.10 //	iti azwaDA guNIBUta % vyaFgyam aFgIkRtam buDEH // JCand-_8.10 //
   mahādevaḥ satrapramukhamakhavidyaikacaturaḥ $ sumitrā	mahAdevaH satra-pramuKa-maKa-vidyA-eka-caturaH $ sumitrA
   tadbhaktipraṇihitamatir yasya pitarau &	tad-Bakti-praNihita-matiH yasya pitarO &
   mayūkhastenāsau sukavijayadevena racite % ciraṃ candrāloke mahati	mayUKaH-tena-asO su-kavi-jaya-devena racite % ciram candrAloke mahati
   vasusaṃkhyaḥ sukhayatu // JCand_8.11 //	vasu-saMKyaH suKayatu // JCand-_8.11 //
   mukhyārthasyāvivakṣāyāṃ $ pūrvārvācī ca rūḍhitaḥ &	muKya-arTasya-avivakzAyAm $ pUrvArvAcI ca rUXitaH &
   prayojanāc ca saṃbaddhaṃ % vadantī lakṣaṇā matā // JCand_9.1 //	prayojanAt ca saMbadDam % vadantI lakzaNA matAH // JCand-_9.1 //
   lakṣaṇīyasvaśabdasya $ mīlanāmīlanād dvidhā &	lakzaNIya-sva-Sabdasya $ mIlana-AmIlanAt dviDA &
   lakṣaṇā sā tridhā siddha- % sādhyasādhyāṅgabhedataḥ // JCand_9.2 //	lakzaNA sA triDA sidDa % sADya-sADya-aFga-BedataH // JCand-_9.2 //
   sphuṭāsphuṭaprabhedena $ prayojanam api dvidhā &	sPuwa-asPuwa-praBedena $ prayojanam api dviDA &
   viduḥ sphuṭaṃ taṭasthatvād % arthagatvād dvidhā budhāḥ // JCand_9.3 //	viduH sPuwam tawasTa-tvAt % arTa-ga-tvAt dviDA buDAH // JCand-_9.3 //
   asphuṭaṃ cārthaniṣṭhatvāt $ taṭasthatvād api dvidhā &	asPuwam ca-arTa-nizWa-tvAt $ tawa-sTa-tvAt api dviDA &
   lakṣyalakṣakaniṣṭhatvād % arthasaṃstham api dvidhā // JCand_9.4 //	lakzya-lakza-kanizWa-tvAt % arTa-saMsTam api dviDA // JCand-_9.4 //
   lakṣakasthaṃ sphuṭaṃ yatra $ sā vicakṣaṇalakṣaṇā &	lakzaka-sTam sPuwam yatra $ sA vicakzaNa-lakzaNAH &
   asphuṭatvaṃ taṭasthatvaṃ % lakṣyasthatvam amuṣya ca // JCand_9.5 //	asPuwa-tvam tawasTa-tvam % lakzya-sTa-tvam amuzya ca // JCand-_9.5 //
   anyās tisra iti vyaktā $ śaktitaḥ sā caturvidhā &	anyAH tisraH iti vyaktA $ Saktitas sA caturviDAH &
   indur evaiṣa tadvaktram % utkarṣo lakṣyate mukhe // JCand_9.6 //	induH eva-eza tad-vaktram % utkarzaH lakzyate muKe // JCand-_9.6 //
   pradīpaṃ vardhayetyatra $ taṭasthaṃ maṅgalodayaḥ &	pradIpam varDaya-iti-atra $ tawa-sTam maFgala-udayaH &
   paṭo 'yaṃ dagdha ityādau % sphuṭaṃ nāsti prayojanam // JCand_9.7 //	pawaH ayam dagDaH ityAdO % sPuwam na-asti prayojanam // JCand-_9.7 //
   amṛtaṃ sūktam ityādau $ lakṣyastham atihṛdyatā &	amRtam sUktam iti-AdO $ lakzya-sTam ati-hRdyatA &
   ābhimukhyāt saṃnidhānāt % tathākārapratītitaḥ // JCand_9.8 //	ABimuKyAt saMniDAnAt % taTA-AkAra-pratItitaH // JCand-_9.8 //
   kāryakāraṇabhāvāt sā $ vācyavācakabhāvataḥ &	kArya-kAraNa-BAvAt sA $ vAcya-vAcaka-BAvataH &
   ityevamādeḥ saṃbandhāt % kiṃcānyasmāc catuṣṭayāt // JCand_9.9 //	iti-evamAdeH saMbanDAt % kiMca-anyasmAt catuzwayAt // JCand-_9.9 //
   sādṛśyāt samavāyāt sā $ vaiparītyāt kriyānvayāt &	sAdRSyAt samavAyAt sA $ vEparItyAt kriyA-anvayAt &
   sāropādhyavasānākhye % gauṇaśuddhe pṛthak pṛthak // JCand_9.10 //	sAra-upADi-avasAna-AKye % gONa-SudDe pRTak pRTak // JCand-_9.10 //
   gauṇaṃ sāropam uddiṣṭam $ indur mukham itīdṛśam &	gONam sAropam uddizwam $ induH muKam iti-IdRSam &
   gauṇaṃ sādhyavasānaṃ syād % indur evedam īdṛśam // JCand_9.11 //	gONam sADyavasAnam syAt % induH eva-idam IdRSam // JCand-_9.11 //
   śuddhaṃ sāropam uddiṣṭam $ āyur ghṛtam itīdṛśam &	SudDam sAropam uddizwam $ AyuH GRtam iti-IdRSam &
   śuddhaṃ sādhyavasānaṃ syād % āyur evedam īdṛśam // JCand_9.12 //	SudDam sADyavasAnam syAt % AyuH eva-idam IdRSam // JCand-_9.12 //
   upādānārpaṇadvāre $ dve cānye iti ṣaḍvidhā &	upAdAna-arpaNa-dvAre $ dve ca-anye iti zaxviDA &
   kuntā viśanti gaṅgāyāṃ % ghoṣo nivasatīti ca // JCand_9.13 //	kuntAH viSanti gaFgAyAm % GozaH nivasati-iti ca // JCand-_9.13 //
   lakṣyalakṣakavaiśiṣṭya- $ vaiśiṣṭyād dvividhā punaḥ &	lakzya-lakzaka-vESizwya $ vESizwyAt dviviDA punar &
   sarasaṃ kāvyam amṛtaṃ % vidyā sthirataraṃ dhanam // JCand_9.14 //	sarasam kAvyam amRtam % vidyA sTirataram Danam // JCand-_9.14 //
   tathā sahetur atathā- $ -bhedabhinnā ca kutracit &	taTA sa-hetuH ataTA $ -Beda-BinnA ca kutracid &
   saundaryeṇaiṣa kandarpaḥ % sā ca mūrtimatī ratiḥ // JCand_9.15 //	sOndaryeNa-eza kandarpaH % sA ca mUrtimatI ratiH // JCand-_9.15 //
   śabde padārthe vākyārthe $ saṃkhyāyāṃ kārake tathā &	Sabde padArTe vAkya-arTe $ saMKyAyAm kArake taTA &
   liṅge ceyam alaṅkārā- % -ṅkurabījatayā sthitā // JCand_9.16 //	liFge ca-iyam alaFkArA % -Fkura-bIja-tayA sTitAH // JCand-_9.16 //
   mahādevaḥ satrapramukhamakhavidyaikacaturaḥ $ sumitrā	mahAdevaH satra-pramuKa-maKa-vidyA-eka-caturaH $ sumitrA
   tadbhaktipraṇihitamatir yasya pitarau &	tad-Bakti-praNihita-matiH yasya pitarO &
   mayūkhastenāsau sukavijayadevena racite % ciraṃ candrāloke mahati	mayUKaH-tena-asO su-kavi-jaya-devena racite % ciram candrAloke mahati
   navasaṃkhyaḥ sukhayatu // JCand_9.17 //	nava-saMKyaH suKayatu // JCand-_9.17 //
   dharmaṃ kaṃcit puraskṛtya $ prāyaḥ śabdaḥ pravartate &	Darmam kaMcid puraskRtya $ prAyas SabdaH pravartate &
   yayārthaṃ spaṣṭam ācaṣṭe % śabdas tām abhidhāṃ viduḥ // JCand_10.1 //	yayA-arTam spazwam Acazwe % SabdaH tAm aBiDAm viduH // JCand-_10.1 //
   jātyā guṇena kriyayā $ vastuyogena saṃjñayā &	jAtyA guNena kriyayA $ vastu-yogena saMjQayA &
   nirdeśena tathā prāhuḥ % ṣaḍvidhām abhidhāṃ budhāḥ // JCand_10.2 //	nirdeSena taTA prAhuH % zaxviDAm aBiDAm buDAH // JCand-_10.2 //
   gaur nīlaḥ pācako daṇḍī $ ḍitthaḥ kaṃsa iti kramāt &	gOH nIlaH pAcakaH daNxI $ xitTaH kaMsaH iti kramAt &
   kaṃ saṃhinasti kaṃsārir % naraṃ ca kaṃ samāśritam // JCand_10.3 //	kam saMhinasti kaMsAriH % naram ca kam samASritam // JCand-_10.3 //
   na yogāder āyatanaṃ $ na saṅketaniketanam &	na yoga-AdeH Ayatanam $ na saFketa-niketanam &
   vṛttyā nirdeśaśabdo 'yaṃ % mukhyayā svābhidheyayā // JCand_10.4 //	vRttyA nirdeSa-SabdaH ayam % muKyayA sva-aBiDeyayA // JCand-_10.4 //
   pīyūṣavarṣaprabhavaṃ $ candrālokamanoharam &	pIyUza-varza-praBavam $ candrAloka-manoharam &
   sudhānidhānam āsādya % śrayadhvaṃ vibudhā mudam // JCand_10.5 //	suDA-niDAnam AsAdya % SrayaDvam vibuDAH mudam // JCand-_10.5 //
   jayanti yājñikaśrīman- $ mahādevāṅgajanmanaḥ &	jayanti yAjQika-SrIman $ mahAdeva-aFga-janmanaH &
   sūktipīyūṣavarṣasya % jayadevakaver giraḥ // JCand_10.6 //	sUkti-pIyUza-varzasya % jayadeva-kaveH giraH // JCand-_10.6 //
   mahādevaḥ satrapramukhamakhavidyaikacaturaḥ $ sumitrā	mahAdevaH satra-pramuKa-maKa-vidyA-eka-caturaH $ sumitrA
   tadbhaktipraṇihitamatir yasya pitarau &	tad-Bakti-praNihita-matiH yasya pitarO &
   mayūkhas tenāsau sukavijayadevena racite % ciraṃ candrāloke mahati	mayUKaH tena-asO su-kavi-jaya-devena racite % ciram candrAloke mahati
   daśasaṃkhyaḥ sukhayatu // JCand_10.7 //	daSa-saMKyaH suKayatu // JCand-_10.7 //
